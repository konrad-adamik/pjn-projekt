Technologie informacyjne (IT) odgrywają we współczesnych przedsiębiorstwach bardzo istotną rolę, przenikając
już prawie każdy aspekt ich działalności. Świadczy o tym
m.in. wysokość wydatków na inwestycje w IT, które
pochłaniają często ponad połowę wszystkich wydatków
inwestycyjnych przedsiębiorstw. Jednocześnie najczęściej
nie przynoszą zakładanych efektów. Pojawia się zatem
potrzeba usystematyzowanego podejścia do efektywnego
zastosowania technologii informacyjnych w przedsiębiorstwie, którego celem będzie maksymalizowanie wartości
przedsiębiorstwa. Odpowiedzią na tę potrzebę jest koncepcja nadzoru IT (IT Governance), obejmująca następujące obszary: dopasowanie strategiczne IT, dostarczanie
wartości przez IT, efektywne wykorzystanie zasobów IT,
zarządzanie ryzykiem IT oraz pomiar wydajności IT.
Dzięki zastosowaniu mechanizmów nadzoru IT przedsiębiorstwo jest w stanie wykorzystać w największym stopniu
posiadane informacje i maksymalizować wynikające
z nich korzyści biznesowe.
Obszar technologii informacyjnych w przedsiębiorstwie często jest niezrozumiały dla zarządzających,
czasami jest niedoceniany, a jeszcze innym razem
przeceniany. Bardzo często jest jednak źle zarządzany. W efekcie większość inwestycji w IT nie przynosi
zakładanych efektów, a samo utrzymanie IT kosztuje
zbyt wiele. Współczesne przedsiębiorstwo nie może
sobie jednak pozwolić na złe zarządzanie tak ważnym
obszarem, który pochłania średnio ponad połowę
wszystkich środków przeznaczanych na inwestycje
i często przesądza o tym, czy przedsiębiorstwo będzie
się mogło dalej rozwijać.
Rola IT we współczesnym
przedsiębiorstwie
Technologie informacyjne pełnią dwie główne
funkcje: usługową i innowacyjną. Funkcja usługowa pozwala przedsiębiorstwu bardziej efektywnie
realizować strategię, np. poprzez automatyzację,
przyspieszenie przebiegu procesów, redukcję kosztów. Funkcja innowacyjna stwarza przedsiębiorstwu
nowe możliwości rozwoju, które bez zastosowania IT
nie byłyby możliwe. Jest to przykładowo dotarcie do
nowych segmentów klientów, wprowadzenie na rynek
innowacyjnego produktu czy też stworzenie nowego
modelu konkurowania. Obie te funkcje w zasadniczy
sposób wpływają na poziom stopy zwrotu z kapitału
zainwestowanego w przedsiębiorstwo oraz na możliwości wzrostu przedsiębiorstwa. To z kolei przekłada
się na przyszłe przepływy pieniężne, które stanowią
o wartości przedsiębiorstwa.
Jednocześnie od pewnego czasu często słyszy się
opinie, że IT przestało mieć strategiczne znaczenie. Stało się tak tanim i powszechnie dostępnym
zasobem, że każdy może je mieć. W związku z tym
nie może już zapewnić przewagi konkurencyjnej.
Wzorowe procesy biznesowe i najlepsze praktyki
są wbudowane w standardowe oprogramowanie.
Mogą być powielane i są dostępne dla wszystkich
przedsiębiorstw. Ze względu na łatwe kopiowanie
i powszechną standaryzację również możliwości
innowacji z wykorzystaniem IT maleją. W związku
z tym Carr, autor głośnego artykułu IT doesn’t matter
postuluje, aby zmniejszać wydatki na IT i trzymać się
za plecami innych, czyli inwestować tylko w sprawdzone technologie oraz poświęcać uwagę przede
wszystkim słabościom, a nie szansom (ponieważ IT
nie może już zapewnić przewagi konkurencyjnej).
Dzięki temu przedsiębiorstwa będą w stanie uzyskać
większy zwrot z inwestycji w IT.
Wydaje się jednak, że teza o braku możliwości
uzyskania przewagi konkurencyjnej dzięki IT jest
przesadzona. IT się liczy, ale inaczej niż kiedyś. Tylko
niektóre kategorie IT są powszechnie dostępne, czyli
uległy utowarowieniu. Te usługi (produkty) należy
kupować jak najtaniej, najlepiej gotowe, lub zlecać na
zewnątrz (outsourcing IT). Fakt posiadania tych samych
narzędzi nie oznacza jednak, że korzyści z ich wykorzystywania będą takie same w każdym przedsiębiorstwie.
Korzyści dla przedsiębiorstwa nie płyną głównie ze
standardowych, wbudowanych w oprogramowanie
najlepszych praktyk, lecz z umiejętnego wykorzystania
oprogramowania do wspierania kluczowych procesów
biznesowych w przedsiębiorstwie. W wyniku standaryzacji i upowszechniania się technologii informacyjnych
możliwości innowacji nie maleją, a rosną. Oczywistym
przykładem jest tutaj internet. Dzięki powszechnej
dostępności sieci powstały zupełnie nowe modele
biznesowe, np. eBay, Dell, Google.
Efektywne zastosowanie IT
w przedsiębiorstwie
Remigiusz Orzechowski
czerwiec 2007 67
Stan zarządzania IT w przedsiębiorstwach
Wydatki przedsiębiorstw na technologie informacyjne są wysokie. Wynoszą od 2 do 15% przychodów
oraz do 50% wszystkich wydatków inwestycyjnych.
Jednak nie przynoszą oczekiwanych efektów. Wiele
badań potwierdza, że większość projektów IT jest
nieudanych1
.
Przyczyną takiego stanu rzeczy jest niezadowalający poziom zarządzania IT w przedsiębiorstwach.
Charakteryzuje się on tym, że:
brak jest wspólnego języka między menedżerami
biznesowymi i IT;
planowanie biznesowe i IT są od siebie oderwane;
planowanie IT często skupia się na technologii,
zamiast na bezpośrednim wspieraniu realizacji
celów strategicznych przedsiębiorstwa;
dział IT nie jest zarządzany w taki sposób, by
realizować wymagania biznesu;
koszty IT są często bez należytej kontroli i są zbyt
wysokie, co owocuje niskim zwrotem z inwestycji
w IT.
Scenariusze efektywnego zastosowania IT
Efektywne zastosowanie technologii informacyjnych
w przedsiębiorstwie polega na inwestowaniu w takie
obszary (projekty) IT, które wspierają realizację strategii
i wynikającą ze strategii działalność operacyjną przedsiębiorstwa oraz ograniczaniu zasobów kierowanych na
inne inicjatywy i działania IT. Celem, który chcemy osiągnąć jest większy wpływ technologii informacyjnych na
poprawę wyników osiąganych przez przedsiębiorstwo
przy jednoczesnej minimalizacji kosztów związanych
z wykorzystywaniem IT. Cel ten można określić jako
„obszar poprawy IT” (rysunek 1).
Rysunek 1. Obszar poprawy IT
Wyższe
koszty
Dzisiejsze koszty
i wpływ
Wzrost wpływu wynikający
z nowych projektów
Mniejszy
wpływ
Większy
wpływ
Obszar poprawy
IT
Koszty i wpływ
możliwy do osiągnięcia
Wpływ na poprawę wyników
przedsiębiorstw
Niższe
koszty
Koszty
Źródło: R. Benson, T. Bugnitz, W. Walton, From Business
Strategy to IT Action. Right Decisions for a Better Bottom
Line. John Wiley & Sons, New Jersey 2004
Większy wpływ zastosowania IT na poprawę wyników przedsiębiorstwa uzyskuje się dzięki nowym in1
 Na przykład badania Standish Group The Chaos Report.
westycjom, które wspierają realizację obecnej strategii
przedsiębiorstwa bądź stwarzają nowe możliwości dla
rozwoju wpływając na zmianę strategii. Niższe koszty
funkcjonowania IT są pochodną redukcji kosztów
operacyjnej działalności IT. Oszczędności uzyskuje się
dzięki zaprzestaniu utrzymywania infrastruktury i aplikacji, które nie przekładają się na realizację strategii
przedsiębiorstwa, bądź też zaprzestanie finansowania
toczących się projektów, które również nie są zbieżne
z obecnymi celami biznesowymi przedsiębiorstwa.
Obecnie w wielu przedsiębiorstwach obserwowane
są jednak mniej optymalne scenariusze zarządzania
IT (rysunek 2).
Rysunek 2. Obecne scenariusze zastosowania IT w wielu
przedsiębiorstwach
Wyższe
koszty
Dzisiejsze koszty
i wpływ
Wyższe koszty
Ten sam wpływ
Wyższe koszty
Wyższy wpływ
Niższe koszty
Niższy wpływ
Mniejszy
wpływ
Większy
wpływ
Obszar poprawy
IT
Wpływ na poprawę wyników
przedsiębiorstwa
Niższe
koszty
Koszty
Źródło: R. Benson, T. Bugnitz, W. Walton, From Business
Strategy to IT Action…, dz. cyt.
Najczęściej przedsiębiorstwa wydają na IT coraz
więcej pieniędzy, ale w zamian nie uzyskują większego
wsparcia dla realizacji strategii. Dział IT argumentuje,
że w związku z rozwojem przedsiębiorstwa potrzebuje
coraz więcej środków na utrzymanie obecnej infrastruktury i aplikacji IT. Rzadko kiedy jednak przeprowadza
się analizę, czy na pewno wszystkie wydatki są uzasadnione, a przecież przedsiębiorstwo się zmienia i wraz
z nim zmieniać się powinno również portfolio IT.
Kiedy wydatki na IT są już zbyt duże, a uzyskiwane
efekty zbyt małe, przedsiębiorstwa przeprowadzają
drastycznie cięcia. Dochodzą wówczas do wniosku, że
IT nie może im dostarczyć przewagi konkurencyjnej
i jest jedynie kosztem działalności operacyjnej. Takie
postępowanie często jednak prowadzi do zmniejszenia wpływu IT na poprawę wyników przedsiębiorstwa.
Wówczas przedsiębiorstwa tracą szansę wyprzedzenia
swoich konkurentów i są skazane na imitację.
Trzeci scenariusz obserwuje się w przedsiębiorstwach, które wierzą, że IT jest w stanie zapewnić
im przewagę konkurencyjną i inwestują w ten obszar
coraz większe środki. Zazwyczaj przekłada się to na
lepszą realizację strategii, ale często koszty takiego
podejścia mogą być zbyt duże i w efekcie mogą
skonsumować część pozytywnych efektów. Przedsiębiorstwa te zakładają często, że koszty związane
Efektywne zastosowanie IT w przedsiębiorstwie
68 e-mentor nr 3 (20)
e-biznes
z funkcjonowaniem IT mogą tylko rosnąć. Tak jak
w pierwszym przypadku nie analizuje się zasadności
wszystkich wydatków na IT, skupiając się jedynie na
badaniu efektywności nowych inwestycji.
Możliwe są jednak inne podejścia do zastosowania
technologii informacyjnych, które będą dużo bardziej
efektywne (rysunek 3).
Rysunek 3. Scenariusze zastosowania IT możliwe do
osiągnięcia
Wyższe
koszty
Dzisiejsze koszty
i wpływ Te same koszty
Większy wpływ
Wyższe koszty
Wyższy wpływ
Niższe koszty
Niższy wpływ
Niższe koszty
Większy wpływ
Mniejszy
wpływ
Większy
wpływ
Obszar poprawy
IT
Wpływ na poprawę wyników
przedsiębiorstwa
Niższe
koszty
Koszty
Źródło: R. Benson, T. Bugnitz, W. Walton, From Business
Strategy to IT Action…, dz. cyt.
Najprostszym rozwiązaniem jest obniżka obecnych
kosztów IT, przy zachowaniu obecnego wsparcia dla
realizacji strategii. Odbywa się to dzięki eliminacji
działań IT, które nie przekładają się na poprawę wyników przedsiębiorstwa. Takie podejście polecane jest
tym przedsiębiorstwom, w których IT pełni głównie
funkcję usługową i w niewielkim stopniu może przyczynić się do uzyskania przewagi konkurencyjnej.
Przedsiębiorstwa mogą również utrzymać obecny
poziom wydatków na IT, zyskując jednak większe
przełożenie na realizację strategii. Taki efekt można
uzyskać zarówno poprzez eliminowanie niepotrzebnych wydatków na IT, jak i realizowanie nowych
inwestycji, w większym stopniu wspierających realizację strategii przedsiębiorstwa. Czasami udaje się
przedsiębiorstwom zarówno zmniejszyć koszty IT, jak
i zwiększyć przełożenie technologii informacyjnych
na poprawę wyników przedsiębiorstwa.
W niektórych przypadkach przedsiębiorstwo może
się zdecydować na większe wydatki na IT, uzyskując
jednak więcej niż proporcjonalny wpływ na poprawę
wyników przedsiębiorstwa. Strategia ta jest polecana
tym przedsiębiorstwom, dla których technologie informacyjne mają strategiczne znaczenie i pozwalają
osiągnąć długotrwałą przewagę konkurencyjną.
W związku z tym pojawia się potrzeba usystematyzowanego podejścia do efektywnego zastosowania
technologii informacyjnych w przedsiębiorstwie,
którego celem będzie maksymalizowanie wartości
przedsiębiorstwa. Odpowiedzią na tę potrzebę jest
promowana ostatnio coraz intensywniej koncepcja
nadzoru IT (IT Governance).
2 Board Briefing on IT Governance, 2nd Edition, IT Governance Institute, 2003. 3
 P. Weil, J. Ross, IT Governance. How Top Performers Manage IT Decision Rights for Superior Results, Harvard Business
School Press, Boston 2004.
Nadzór IT
Nadzór IT (IT Governance) jest elementem nadzoru
korporacyjnego, analogicznie do nadzoru nad zasobami ludzkimi, finansowymi czy fizycznymi. Według
definicji IT Governance Institute nadzór IT należy do
odpowiedzialności zarządu i obejmuje przywództwo,
struktury organizacyjne oraz procesy niezbędne do
tego, aby IT mogło wspomagać realizację obecnych
strategii i celów przedsiębiorstwa, a także kreować
nowe2
. Rolą nadzoru IT jest integracja i instytucjonalizacja dobrych praktyk zapewniających wsparcie
przez IT realizacji celów przedsiębiorstwa. Dzięki
temu przedsiębiorstwo jest w stanie wykorzystać
w największym stopniu posiadane informacje i maksymalizować wynikające z nich korzyści biznesowe.
Badania wskazują, że przedsiębiorstwa posiadające
najbardziej zaawansowane rozwiązania w zakresie
nadzoru IT mają o ponad 20% większą rentowność
w porównaniu z firmami z tego samego sektora
i o podobnych strategiach, które jednak mają słabo
rozwinięty tego typu nadzór3
.
Nadzór IT koncentruje się na dwóch głównych obszarach: dostarczaniu wartości przez IT dla biznesu
oraz ograniczaniu związanego z nim ryzyka. Wartość
dostarczana przez IT wynika ze stopnia dopasowania
IT do strategii przedsiębiorstwa, natomiast ograniczanie ryzyka opiera się na mechanizmach ustalania
odpowiedzialności za podejmowane decyzje. Oba te
obszary wymagają wsparcia ze strony odpowiednich
zasobów IT, takich jak kadra, pieniądze, informacje,
aplikacje czy infrastruktura. Powinny być również
systematycznie mierzone, żeby zapewnić osiąganie założonych celów. Ostatecznie otrzymujemy
pięć obszarów nadzoru IT, do zarządzania którymi
punktem wyjścia są wartości i cele interesariuszy
(rysunek 4).
Rysunek 4. Obszary nadzoru IT
Dostarczanie
wartości
przez IT
Zarządzanie
zasobami IT
Wartości i cele
interesariuszy
Pomiar
wydajności
IT
Dopasowanie
strategiczne
IT
Zarządzanie
ryzykiem
IT
Źródło: Board Briefing on IT Governance, 2nd Edition…, dz.
cyt., s. 20
czerwiec 2007 69
Dopasowanie strategiczne IT
Najważniejszym z obszarów, pierwotnym w stosunku do pozostałych i jednocześnie przenikającym
je wszystkie, jest dopasowanie strategiczne IT. Skupia
się ono na integracji celów strategicznych biznesu
i IT poprzez definiowanie, utrzymywanie i kontrolę
propozycji wartości, jaką IT dostarcza biznesowi,
a także na dopasowywaniu operacji IT do operacji
całego przedsiębiorstwa.
Obecnie w wielu przedsiębiorstwach planowanie
IT nie jest powiązane z wymaganiami wynikającymi
ze strategii całego przedsiębiorstwa, lecz jest podporządkowane taktycznym potrzebom poszczególnych
jednostek biznesowych. Finansowanie swoich projektów IT uzyskuje ta jednostka, która ma większą
siłę „polityczną”. W efekcie naczelne kierownictwo
nie widzi powiązania wydatków na technologię informacyjną z realizacją celów strategicznych całego
przedsiębiorstwa. Również zwrot z inwestycji w IT
jest niezadowalający. Aby to zmienić, menedżerowie
przedsiębiorstwa powinni strategicznie planować
popyt i podaż usług IT. Konieczne jest przetłumaczenie strategii przedsiębiorstwa na stwierdzenia, które
IT zrozumie. Pozwoli to – z jednej strony – opisać
zapotrzebowanie na usługi IT, generowane przez cele
strategiczne przedsiębiorstwa, a z drugiej – opisać
przyszłą podaż usług IT. W efekcie menedżerowie biznesowi i IT będą mogli osiągnąć konsensus w kwestii
kierunku rozwoju przedsiębiorstwa oraz tego, jak IT
może ten rozwój wspomagać. Wzrośnie również efektywność inwestycji w tym zakresie, będąca pochodną
Korporacyjna infrastrukturaIT
Jednostka biznesowa:
Aplikacje IT
Jednostka biznesowa:
Operacje
Jednostka biznesowa:
Finanse
Przykładowe miary
Wzorst przychodów
Zwrot na aktywach
Przychody na pracownika
Czas wprowadzenia nowego produktu
na rynek
Wartość sprzedaży nowego produktu
Jakość produktu/usługi
Czas implementacji nowej aplikacji
Koszt implementacji nowej aplikacji
Dostępność infrastruktury
Koszt na transakcje
Koszt na stanowisko robocze
Jednostka biznesowa:
Finanse
Jednostka biznesowa:
Operacje
Jednostka biznesowa:
Aplikacje IT
Korporacyjna infrastruktura
IT
Czas potrzebny do wpłynięcia na biznes
Dostarczanie wartości biznesowej
Stopień wpływu
Zarządzanie IT
Zarządzanie
biznesem
Rysunek 5. Pomiar wartości inwestycji IT na różnych poziomach zarządzania
Źródło: IT Governance Institute
4 W artykule pt. Dopasowanie IT-biznes („Kwartalnika Nauk o Przedsiębiorstwie” 2007, nr 2 (3)) autor zaprezentował
wyniki badań stopnia dopasowania IT i biznesu w przedsiębiorstwach notowanych na Warszawskiej Giełdzie Papierów Wartościowych.
większego przełożenia wydatków na IT na realizację
strategii przedsiębiorstwa.
Należy zauważyć, że dopasowanie strategiczne
IT jest procesem ciągłym, który za sprawą zmian
w przedsiębiorstwie, jego otoczeniu i w obszarze
technologii, nigdy się nie skończy. Celem przedsiębiorstwa powinno być zatem dążenie do bycia lepiej
dopasowanym niż konkurenci. Dopasowanie strategiczne IT oznacza zarówno dopasowanie strategii, jak
i operacji IT do strategii przedsiębiorstwa4
.
Dostarczanie wartości przez IT
Główną miarą wartości IT są dostawy produktów
lub świadczenie usług na czas, w założonym budżecie, w odpowiedniej jakości oraz z osiągnięciem
zakładanych korzyści, tj. przewagi konkurencyjnej,
satysfakcji klientów, przyspieszenia wejścia na rynek,
skróconego czasu realizacji zamówień, zwiększonej
produktywności pracowników, większej zyskowności.
Wartość, którą IT dodaje do biznesu, jest uzależniona
od stopnia, w jakim IT jest dopasowane do strategii
przedsiębiorstwa. W celu efektywnego zastosowania
IT konieczne jest zarządzanie zarówno kosztami, jak
i zwrotami z inwestycji.
Na różnych poziomach zarządzania różnie jest
postrzegana wartość IT i w inny sposób się ją mierzy
(rysunek 5).
W miarę poruszania się w górę w hierarchii poziomów zarządzania w przedsiębiorstwie, zmieniają
się miary, jakimi mierzy się efekty danej inwestycji
IT: następuje przejście od miar technicznych do
Efektywne zastosowanie IT w przedsiębiorstwie
70 e-mentor nr 3 (20)
e-biznes
biznesowych. Pomiar efektów biznesowych jest
jednak najczęściej dużo trudniejszy niż pomiar efektywności technicznej. Jednocześnie wydłuża się czas
niezbędny do zaobserwowania korzyści płynących
z nowej inwestycji. Najszybciej (niemal natychmiast)
pojawiają się efekty związane z techniczną dostępnością i niektórymi kosztami funkcjonowania infrastruktury, jednak przełożenie na znaczącą poprawę
wyników przedsiębiorstwa może zabrać miesiące lub
nawet lata. Zmienia się również wpływ inwestycji na
zarządzanie: akcent przenoszony jest z zarządzania
technologią na zarządzanie biznesem. Dlatego ważne
jest skupianie się nie tylko na miarach finansowych,
lecz branie pod uwagę wpływu IT na efektywność całego przedsiębiorstwa w tworzeniu wartości, zarówno
w krótkim, jak i w długim okresie.
Optymalne wykorzystywanie zasobów IT
Kluczem do wysokiej efektywności IT są optymalne
inwestycje oraz optymalne wykorzystanie posiadanych zasobów IT w procesie świadczenia usług dla
biznesu. Zarówno nowe inwestycje, jak i wydatki na
bieżącą działalność IT muszą być dopasowane do
potrzeb wynikających ze strategii przedsiębiorstwa.
Wyższy priorytet (i większe zasoby) powinny uzyskiwać inicjatywy o większej wartości dla biznesu.
O ile w praktyce przedsiębiorstwa badają jeszcze
efektywność nowych inwestycji w IT, to już bardzo
rzadko podejmują wysiłki związane z optymalizacją
wydatków przeznaczanych na bieżącą działalność IT.
Jest to kolosalny błąd, bo jak wskazują badania Gartnera, wydatki na utrzymanie i rozwój obecnych zasobów
IT pochłaniają aż 85% środków przeznaczanych na IT5
.
Przyczyną takiego stanu rzeczy jest jeszcze mniejsze
zrozumienie przez zarządzających operacyjnej działalności działu IT i w związku z tym niemożność odpowiedniego zarządzania tym obszarem. Rozwiązanie
tego problemu może stanowić stosowanie w przedsiębiorstwie ITIL’a6
 – zestawu powiązanych ze sobą
najlepszych praktyk, których celem jest obniżenie
kosztów IT, przy jednoczesnym podnoszeniu jakości
usług IT świadczonych biznesowi.
Zarządzanie ryzykiem IT
Zarządzanie ryzykiem IT obejmuje ryzyka związane z zastosowaniem technologii informacyjnych
w przedsiębiorstwie, m.in. zabezpieczenie zasobów
IT, odzyskiwanie danych po awarii czy też zapewnienie ciągłości działania. Do skutecznego zarządzania
ryzykiem IT zarządzający przedsiębiorstwem muszą
rozumieć, jakie jest nastawienia przedsiębiorstwa do
ryzyka, znać wymagania regulacyjne, być świadomym
głównych ryzyk oraz swojej odpowiedzialności za
ryzyko.
5
 R. Kaplan, D. Norton, Strategy Maps. Converting intangible assets into tangible outcomes, Harvard Business School
Press, Boston 2004.
6
 Information Technology Infrastructure Library.
Pomiar efektywności IT
Pomiar efektywności IT polega na śledzeniu realizacji projektów oraz monitorowaniu procesu świadczenia
usług IT. Dzięki takiemu pomiarowi przedsiębiorstwo
zyskuje szereg korzyści, do których należą m.in.: lepsze
usługi, bardziej efektywna alokacja zasobów, polepszona wydajność systemów, większa produktywność
pracowników, a także promowanie kultury organizacji
nastawionej na osiąganie lepszych rezultatów.
Miary efektywności IT można podzielić na dwie
grupy: obiektywne i subiektywne. Obiektywne miary
efektywności są łatwe do zmierzenia. Można ich używać do porównań między przedsiębiorstwami. Należą
do nich przykładowo: udział wydatków na IT w przychodach, udział wydatków na działalność operacyjną
IT w całości wydatków na IT, wysokość wydatków na
IT w przeliczeniu na pracownika, liczba komputerów
przypadająca na pracownika, średni czas oczekiwania na połączenie z Help Deskiem, liczba aplikacji
starszych niż trzyletnie, udział kosztów utrzymania
oprogramowania w całości wydatków na IT.
Dużo istotniejsze są jednak miary subiektywne.
Odzwierciedlają one oczekiwania wszystkich interesariuszy. Są trudne do pomiaru i nie nadają się do
porównań między przedsiębiorstwami. Umożliwiają
pomiar potrzeb biznesowych, tj. funkcjonalność, jakość, efektywność kosztowa. Przykładami takich miar
są m.in.: odpowiedniość, dostępność, niezawodność,
bezpieczeństwo, funkcjonalność, poziom jakości,
dopasowanie do potrzeb biznesowych.
Podsumowanie
Skończył się czas uzyskiwania „łatwej” przewagi
konkurencyjnej w oparciu o IT. Efektywne zastosowanie
technologii informacyjnych polega na inwestowaniu
w takie obszary (projekty) IT, które wspierają realizację
strategii i wynikającą z niej działalność operacyjną
przedsiębiorstwa, oraz ograniczaniu zasobów kierowanych na inne inicjatywy i działania IT. Celem, który
chcemy osiągnąć jest większy wpływ technologii informacyjnych na poprawę wyników osiąganych przez
przedsiębiorstwo przy jednoczesnej minimalizacji
kosztów związanych z funkcjonowaniem IT. Pomocna
jest w tym zakresie koncepcja nadzoru IT (IT Governance),
oferująca usystematyzowane i kompleksowe podejście
do efektywnego zastosowania IT w przedsiębiorstwie.