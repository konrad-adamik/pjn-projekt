Wstęp
	 Styl życia każdego człowieka w dużym stopniu
determinuje jego zdrowie. Wiele zaburzeń, które występują u dzieci i młodzieży, ma podłoże behawioralne.
To, co młody człowiek wniesie w swoje dorosłe życie,
jest niezwykle ważne dla niego samego i następnych
pokoleń.Zdrowie w okresie młodzieńczym, wgWHO,
to dobrostan i możliwość pełnego wykorzystania potencjału rozwojowego w wymiarach: somatycznym,
psychicznym,społecznym i duchowym, czemu sprzyja
bycie wrażliwym na bodźce sensoryczne, stany emocjonalne swoje i innych osób. Jednocześnie z uwagi na
tą wrażliwość młodzież staje się szczególnie podatna
na działanie szeregu czynników ryzyka [1]. Sam termin, że zdrowie jest „dobrem” zobowiązuje do ukierunkowania postępowania na umocnienie zdrowia, na
zapobieganie chorobom. Nad utrzymaniem dobrego
stanu zdrowia należy pracować nieustannie, ponieważ
zdrowie nie jest darem danym na całe życie. Hasło:
„Twoje zdrowie w Twoich rękach” powinno być akceptowane przez wszystkich, a zależy ono w większym
stopniu od sposobu życia niż medycyny.
	 Styl życia oraz składające się na niego zachowania
zdrowotne kształtują się przez całe życie, poczynając
od wczesnego dzieciństwa. Wśród zachowań zdrowotnych wyróżnia się zachowania prozdrowotne tzn.
sprzyjające zdrowiu, do których należą: aktywność
fizyczna, racjonalne odżywianie, dbanie o higienę
osobistą,radzenie sobie ze stresem, właściwe kontakty
międzyludzkie, zgłaszanie sięna badania profilaktyczne oraz zachowania antyzdrowotne, tj. zagrażające
zdrowiu (palenie papierosów, używanie alkoholu,
środków psychogennych, przypadkowe kontakty
płciowe).
Podejmowanie ryzyka leży w naturze młodego
człowieka. Młodzież potrzebuje eksperymentować,
sprawdzać swoje możliwości, aby poznawać reguły
rządzące życiem oraz uczyć się podejmowania decyzji.
Skutki zachowań ryzykownych dla zdrowia ujawniają
się dopiero po wielu latach. Ludzie młodzi nie zauważają więc bezpośredniego związku między swoim zachowaniem, a zdrowiem.Jestto grupamałopodatnana
edukację zdrowotną i programy profilaktyczne, które
umożliwiłyby im lepsze, zdrowsze, dorosłe życie.
	 Celem pracy jest przedstawienie pewnych aspektów związanych z pojęciami: młodzież, adolescencja,
zachowania zdrowotne,styl życia i wpływ jego elementów na stan zdrowia młodego człowieka.
Charakterystyka okresu młodzieńczego
	 Okres dorastania jesttym etapem w życiu człowieka, kiedy dokonują się przeobrażenia dziecka w osobę
dorosłą. Jest to z jednej strony końcowa faza dzieciństwa, a z drugiej zaczątek wieku dojrzałego. Wiek
dorastania obejmuje okres od 12 do 18-20 roku życia.
Na przestrzeni tego krótkiego czasu zachodzą radykalne zmiany psychiczne ifizyczne, które umożliwiają
jednostce podjęcie nowych zadań i ról społecznych
właściwych dla człowieka dorosłego. Wiek dorastania, inaczej „adolescencja”, jest okresem przemian
w życiu człowieka, które z dzieciństwa prowadzą go
do dorosłości. To czas wyraźnej ewolucji obejmujący
całą sferę życia młodego człowieka, dlatego też psycholodzy określają ten etap rozwoju jako najtrudniejszy
i najbardziej złożony, mający wpływ na dalsze losy
jednostki, jej postawy życiowe,styl życia, poglądy, itp.
Do początku XX wieku okres dorastania nie stanowił
problemu społecznego, ponieważ trwał stosunkowo
krótko. Obecnie pojęcie „wiek młodzieńczy” uległo
rozszerzeniu pod wpływem dwóch czynników: akceleracji (stałejtendencji do powiększania się wysokości
ciała, wcześniejszego dojrzewania płciowego) i postępu w dziedzinie techniki wymagającego wydłużenia
okresu kształcenia, co powoduje znaczne wydłużenie
procesu zdobywania „dojrzałości społecznej”. W adolescencji człowiek uzyskuje dwie zdolności istotne dla
jego dalszego rozwoju: zdolność dawanianowego życia
i zdolność do samodzielnego kształtowania własnej
osobowości.Rozwój każdej z tych zdolności przypada
na różny wiek i rozdziela okres adolescencji na dwie
fazy, które w przybliżeniu oddziela 16 rok życia. Fazę
pierwszą określa się jako wczesną adolescencję, czyli
wiek dorastania, a drugą jako późną adolescencję czyli
wiek młodzieńczy [2,3,4].
Rozwój fizyczny
	 Rozwój fizyczny w wieku dorastania polega,
podobnie jak we wcześniejszych okresach życia, na
rozwoju struktur i funkcji organizmu. Wkroczenie
w ten okresrównoczesne jest z uzyskaniem dojrzałości
płciowej. Kończą się procesy różnicowania większości
tkanek. Zostają ustalone proporcje ciała. Czynności
fizjologiczne i biochemiczne osiągają pułap swego
rozwoju. Wraz z ustaniem procesów rozwojowych
szkieletu ustala się też ostateczna wysokość ciała.
Okreswiekumłodzieńczego to dalszy dość intensywny
wzrost ciała, dlatego istotne znaczenie ma racjonalne
odżywianie, właściwa higiena ciała, dbałość o układ
ruchu oraz racjonalny wypoczynek. Dynamiczne
zmiany fizyczne w zakresie budowy i masy ciała oraz
towarzyszące im zmiany psychospołeczne okresu
adolescencji cechuje dymorfizm płciowy. U chłopców
w warunkach zdrowia istnieje tendencja do zwiększania beztłuszczowej masy ciała oraz obniżania
procentowego udziału tkanki tłuszczowej w ogólnej
masie ciała. U dziewcząt natomiast wzrasta zarówno
beztłuszczowa masa ciała, jak i masa tkanki tłuszczowej, co często uruchamia lęk przed otyłością [5,6].
Rozwój umysłowy i emocjonalny
	 Ważnym aspektem okresu dorastania jest rozwój
umysłowy, co wyraża się w doskonaleniu wszystkich
funkcji poznawczych, uwagi, pamięci, myślenia
i spostrzeżeń, które odgrywają rolę w zakresie zdolności przystosowania się do właściwego reagowania
na różne sytuacje bodźcowe. Myślenie dorastającej
młodzieży przybiera formę myślenia abstrakcyjnego,
logicznego, określanego przez Piaget’a jako „stadium
operacji formalnych”. Staje się zdolna do uogólnionego rozumowania wnioskującego, tzn. potrafi stawiać
hipotezy i dzięki umiejętności dedukcji przewidywać
konsekwencje. Z umiejętnością rozumowania indukcyjnego i dedukcyjnego, z samodzielnym i logicznym
myśleniem pojawia się krytycyzm. Głównymi obiektami krytyki młodzieńczej stają się ludzie, z którymi
nastolatki systematycznie kontaktują się, np. rodzice,
nauczyciele.Rozbudzona wyobraźnia i fantazja wpływają na rozwój emocjonalny nastolatków. Szczególnie
istotną właściwością okresu adolescencji jest jej sensytywność. Sensytywny (z łac. sensitivus) oznacza
tyle, co czuły, zdolny do odczuwania wrażeń, emocji,
a nawet nadwrażliwy, przeczulony. W sensytywności
tej tkwi siła i niezwykły potencjał dojrzewania, a jednocześnie wynika z niej pewne zagrożenie, czego skutkiem może być wywołanie objawów zaburzenia czy
choroby. Podatność ta jest z kolei wynikiem aktualnych
burzliwych zmian w funkcjonowaniu na poziomie
organicznym (burza hormonalna), społecznym (podejmowanie nowych ról społecznych), psychicznym
(formowanie tożsamości). Najczęściej powtarzające
się objawy wzmożonej emocjonalnościto: nadpobudliwość itowarzysząca jej drażliwość,ruchliwość i żywość
nastolatka, chwiejność uczuć, egzaltacja uczuciowa,
przesadne wyrażanie uczuć negatywnych [1,4].Kształtowanie się tożsamości w okresie
dorastania
	 Podstawowym zadaniem adolescencji jest uformowanie takiejtożsamości, która będzie sprzyjać dalszemu rozwojowi jednostki, czynić jej życie twórczym,
chronić ją w radzeniu sobie z problemami oraz pozwoli
czerpać satysfakcję w wypełnianiu zadań kolejnego
stadium rozwoju – dorosłości. Ważnym elementem
poczucia tożsamości jest poczucie autonomii, czyli
świadomość jednostki co potrafi, co od niej zależy,
na co ma wpływ. Kształtowanie się tożsamości jest
procesem, który trwa przez całe życie, przechodzi
wiele faz rozwojowych, od dzieciństwa do starości.
Zaczyna się kształtowaniem wstępnym. Rodzice lub
osoby cieszące się autorytetem w środowisku wpajają
nastolatkowi pojęcia (dotyczące wyboru zawodu,
zagadnień politycznych, narodowościowych i religijnych), które on posłusznie akceptuje. Zaaprobowane
w ten sposób wartości są z reguły autorytarne, jeśli
jednak źródłem wpływu jest grupa rówieśnicza, mogą
być w kolizji z prawem. Potem następuje dyfuzja poczucia tożsamości. Młoda osoba poświęca się zabawie
i sprawom ekscytującym, żyje dniem dzisiejszym, nie
przejmując się dniem jutrzejszym, nie przejmując się
zbytnio osobistymi, społecznymi, politycznymi ani
zawodowymi planami czy poglądami. Przed osiągnięciem ustabilizowanego poczucia tożsamości dziecko
„próbuje” różnych ról. Po drodze (czasem przez dłuższy czas), zanim pojawisię poczucie stabilności, może
się zdarzyć, że ktoś będzie „przymierzał” osobowość
o cechach przestępczych lub osobowość niekonwencjonalną. Osiągnięcie poczucia tożsamości będzie
polegało na ukształtowaniu (ani przedwczesnym,
ani zbyt późnym) silnego, spójnego systemu wartości
oraz na „zdrowym” przystosowaniu do świata wypełnionego przez znaczące związki z ludźmi, pracą
oraz zajęcia w czasie wolnym. Jeśli młody człowiek
nie znajduje wsparcia w środowisku np. w rodzinie,
w szkole, dorastanie może stać się wyjątkowo trudne
isamotne. Dorośli – rodzina i nauczyciele – mniej lub
bardziej świadomie stawiają często młodym ludziom
wymagania przekraczające możliwości ich realizacji.
Sytuacja taka budzi u nastolatków bezradność, lęk
przedodrzuceniemprzez znaczącychdorosłych.Tylko
stabilne otoczenie przyzwalające na rozpoznawanie
przez młodą osobę granic własnej autonomii i możliwości, a jednocześnie wskazujące pewne stałe punkty
i trwałe wartości, umożliwia dorastającemu zakończyć
zpowodzeniem procesformowaniawłasnejtożsamości
[2,3,7].
Rozwój społeczny w okresie dorastania
	 Etap rozwoju społecznego w tym okresie jesttakże
wynikiem działania czynników natury biologicznej
i etnicznej. Prowadzi on do odnalezienia osób podzielających z nastolatkiem kategorie „opisu siebie” oraz
relacji łączących go z innymi ludźmi. Innymi słowy
dorastający określa, do jakiej grupy chce przynależeć,
zabiega o jej uznanie, identyfikuje się z nią na różne
sposoby (wartości, ubiór, sposób spędzania czasu
i radzenia sobie z problemami) i określa własne w niej
miejsce.Wzachodnichspołeczeństwach młodziludzie
wokresie dorastania żyją życiem, które wypełniają rozmaitego rodzaju wyzwania, okazje, ambicje, potrzeby
osiągnięć i w konsekwencji napięcia i stresy, które są
nieodłączną częścią takiego stylu życia. Adolescenci
mają często odmienne wartości i postawy niż dorośli,
co innego uznają za „normalne” i ważne. Powoduje
to pogłębienie się różnic międzypokoleniowych.
Trudności we wzajemnym zrozumieniu się dorosłych
i młodych są źródłem niepokoju dla tych pierwszych
i niepewności dla drugich. Efektem tego są silniejsze
związki z rówieśnikami, którzy stają się często główną
grupą wsparcia i wzorcem do naśladowania, w tym
także zachowań ryzykownych dla zdrowia [4,8].
Zadania rozwojowe w okresie adolescencji
	 Każdy z etapów życia wymaga adaptacji do
nowych zadań, opanowania nowych umiejętności
i wiedzy. Zadania rozwojowe wynikają zarówno
z dojrzewania organizmu (naciski biologiczne), jak
i wymagań, jakie stawia otoczenie (naciski społeczne, wymogi kulturowe) oraz psychicznych potrzeb
człowieka (samoocena, aspiracje, emocje, itp.).Wykonanie zadania jest dla człowieka źródłem satysfakcji,
spełnienia, dumy. Napięcie wynikające z niemożności
opanowania i realizowania jakiejś istotnej umiejętności rodzi frustrację, przynosi poczucie przegranej
i staje się często powodem zaniżonej samooceny oraz
negatywnej oceny otoczenia, a w efekcie nierzadko
naznaczenia lub wykluczenia społecznego. Herbert
przedstawia zadania rozwojowe według Havighurst’a
(1981). Są to: osiągnięcie nowych, bardziej dojrzałych
więzi z rówieśnikami obojga płci, ukształtowanie roli
męskiej lub kobiecej, czyliroli właściwej dla danej płci,
akceptacja własnego wyglądu i chronienie własnego
organizmu, osiągnięcie niezależności uczuciowej od
rodziców i innych dorosłych, zapewnienie sobie
niezależności ekonomicznej, wybór i przygotowanie się do kariery zawodowej, przygotowanie się do
małżeństwa i życia rodzinnego, dążenie i rozwijanie
postępowania akceptowanego społecznie. Powodzenie
w realizowaniu zadań rozwojowych, w radzeniu sobie
z przeszkodami utrudniającymi ich podejmowanie,
zależy w dużej mierze od wsparcia opiekunów. O ile
młodzi nie znajdują innych źródeł konstruktywnego
wsparcia (np. wychowawca, rodzina, trener, instruktor, drużynowy), to mogą być zagrożeni uciekaniem
się do patologicznych form radzenia sobie z napięciem
i frustracją np. poprzez uciekanie w nałogi, wynisz-czenie dietami (dziewczęta), uprawianie wysiłku
fizycznego ponad miarę (chłopcy) [2,3,9].
Znaczenie edukacji zdrowotnej w okresie
dorastania
	 Edukacja zdrowotna to nie tylko przekazywanie
wiedzy, lecz także kształtowanie postaw i zachowań,
które mogą wpłynąć na styl życia i przyszłość dziecka.
Zdrowie jest nieodłącznym warunkiem osiągnięć
szkolnych, dobrej jakości i poziomu życia. Edukacja
zdrowotna zależy od okresu życia, środowiska i specyficznych potrzeb różnych grup ludzi. Młodzież
okazuje niewielkie zainteresowanie swoim zdrowiem,
jego ochroną i wzmacnianiem. Jest to jednak duża
grupa populacji, której edukacja zdrowotna jestszczególnie potrzebna. Po pierwsze, dlatego że w okresie
tym kształtują się zachowania prozdrowotne, a także
zachowania ryzykowne (antyzdrowotne), które u części młodzieży, po fazie eksperymentowania, utrwalają
się i decydują o tym, czy wnoszą oni w dorosłe życie
zasoby, czy ryzyko dla zdrowia własnego i innych ludzi. Po drugie wiedza, postawy i umiejętności dbania
o zdrowie mogą sprzyjać dobremu samopoczuciu,
dokonywaniu właściwych wyborów, radzeniu sobie
z zadaniami rozwojowymi, szczególnie w okresie
dorastania. Poprzez wiedzę o zdrowiu, prozdrowotne
umiejętności i nawyki przekazujemy dzieciom zdrowy
styl życia i pracy, a tym samym wpływamy na stan
zdrowia społeczeństwa.Według Ostrowskiej edukacja
zdrowotna w okresie dorastania polega na „ukazywaniu takich stylów życia, które są najbardziej sprzyjające stymulowaniu rozwoju osobowego, utrzymaniu
zdrowia fizycznego i wykorzystaniu indywidualnych
i zbiorowych potencjałów rozwojowych w celu wzbogacenia osobowości człowieka”. W tym kontekście
zdrowy styl życia traktowany jest jako przejaw prawidłowo funkcjonującej osobowości na danym etapie
rozwoju jednostki, a edukacja są to zorganizowane
zabiegi, których celem jest ukształtowanie w perspektywie czasowej – przy współudziale wychowanka
– dojrzałej w pełni funkcjonującej osobowości. Proces
ten bazuje na uświadamianiu faktu, że środowisko
fizyczne i społeczne oraz nasze zachowania zdrowotne i styl życia są głównymi determinantami naszego
zdrowia i prowadzi do świadomych decyzji osobistych i działań społecznych. Okazuje się, że wyniki
badań, których przedmiotem jest diagnoza i analiza
głównych zagrożeń zdrowia, ukazują niepokojące
dane dotyczące kondycji zdrowotnej młodego pokolenia. Może to być spowodowane brakiem wiedzy na
temat prozdrowotnego stylu życia i jego wpływu na
zdrowie, złymi nawykami wywodzącymisię ze środowiska domowego, niedostateczną opieką medyczną,
naśladowaniem niekorzystnych wzorów zachowań
preferowanych w grupie rówieśniczej, obecną modą,
itd.Jednocześnie edukacja zdrowotna, mimo istotnego
znaczenia w promowaniu zdrowego stylu życia wśród
uczniów, często traktowana jest w szkole jako zadanie
dodatkowe, posiada niską rangę i jest niedoceniana
przez twórców polityki oświatowej oraz zdrowotnej
[5,9,10,11].
Styl życia
	 Współczesność, tak jak każda z epok, stworzyła
pewne charakterystyczne dla siebie wzorce osobowe.
Zarówno w stosunku do mężczyzn, jak i do kobiet,
odnosi się wiele sposobów i stylów życia. Styl życia
jest jedną z tych kategorii socjologicznych, które
trudno zdefiniować. Termin ma wiele znaczeń i stąd
trudności nie tylko w zdefiniowaniu, ale również w
określeniu zachowań społecznych. Styl życia jako
pojęcie funkcjonował obok takich kategorii (lub nawet zamiennie) jak sposób życia, wzory zachowań,
wzory kultury, wartości i postaw. Według Woynarowskiej styl życia jest złożonym konstruktem, który
odnosi się do grupy społecznej i jednostki. Styl życia
grupy społecznej obejmuje wiele zdeterminowanych
społecznie wzorów zachowań i interpretacji sytuacji
społecznych, jakie dana grupa wspólnie wypracowała
i wykorzystuje, aby radzić sobie w życiu. Może on
ulegać zmianom pod wpływem różnych czynników
i ewolucji społecznych w rozmaitych punktach czasu i przestrzeni. Na styl życia jednostki składają się
standardowe reakcje i wzory zachowań (działania,
czynności, praktyki) ukształtowane w procesie socjalizacji (interakcji z rodzicami, innymi członkami
rodziny,rówieśnikami, pod wpływem nauki w szkole,
mediów). Wybór określonego wzoru, zależy od cech
poznawczych i emocjonalnych jednostki oraz czynników w otaczającym środowisku społecznym. Cytując
Kawczyńską-Butrym styl życia rozumiany jest jako
(…) indywidualne codzienne wybory związane z dominującymi u pacjenta:sposobem żywienia,rodzajem
odpoczynku,stosowaniem używek, leków,stosunkiem
do pracy, poziomem aktywności fizycznej. Może być
uznany za czynnik ryzyka wielu chorób powszechnie
występujących w społeczeństwie, zwanych często
„chorobami z wyboru” (np. choroba niedokrwienna
serca związana m.in. z nadciśnieniem tętniczym,
z otyłością, małą aktywnością fizyczną, paleniem
papierosów), jak też za czynnik potęgowania lub powrotu do zdrowia wykorzystanyw terapii wielu chorób
i dysfunkcji (np. dieta, aktywnośćfizyczna). Światowa
OrganizacjaZdrowia posługuje sięnajczęściej definicją
Nancy Milio (1986), która definiuje styl życia, jako
„wzory wyborów zachowań spośród alternatywnych
możliwości, jakie dostępne są ludziom w zależności
od ich sytuacji społeczno-ekonomicznej i łatwości,
z jaką są w stanie przedłożyć określone zachowania
nad inne” [5,11,12,13].