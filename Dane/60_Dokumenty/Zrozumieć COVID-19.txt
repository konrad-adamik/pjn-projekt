2. Informacje podstawowe
2.1 Mechanizm powstawania nowych chorób zakaźnych
SARS-COV-2 jest typowym wirusem pochodzenia zwierzęcego, jest przyczyną choroby
COVID-19 zaliczanej do grupy zoonoz. To w tej grupie klasyfikowana jest zdecydowana większość chorób ludzkich. Przenoszenie patogenów między zwierzętami i ludźmi (ale też ludźmi
i zwierzętami) odbywa się jako element naturalnego cyklu biologicznego.
Przez ostatnie 70 lat obserwuje się na świecie postępującą i przyspieszającą presję antropogeniczną. Masowo i masywnie przekształcane jest naturalne środowisko. Prowadzi to do powstawania nowych warunków obiegu patogenów (wirusów, bakterii, pasożytów) – w ramach
nisz socjo-ekologicznych. W rezultacie powstaje zupełnie nowy ekosystem, którego atrybuty
i skład prowadzą do bliskich i częstych kontaktów między zwierzętami dzikimi, udomowionymi, ludźmi. To tutaj krążenie patogenów przyspiesza, powodując powstawanie nowych chorób
w niekorzystnych dla człowieka warunkach.
Przełamanie bariery międzygatunkowej i kolonizowanie populacji ludzkiej przez patogeny
opisywane jest najczęściej przez model zakładający 5 etapów cyklu życia „nowego” patogenu
odzwierzęcego (Ryc. 3):
1. pierwszy etap przebiega wśród zwierząt, następuje namnożenie się wirusa do krytycznej
reprezentatywności (powszechności występowania w środowisku danego regionu).
Ryc. 3
Etapy rozwoju nowej epidemii
ŹRÓDŁO ZA: WG NUNEZ ET AL., 2020
INFORMACJE PODSTAWOWE
12
2. drugi etap to przełamanie bariery międzygatunkowej zwierzę – człowiek i skolonizowanie
lokalnej społeczności przez nowy patogen tzw. rozlewanie się (ang.spillover): na tym etapie
nowa choroba przebiega w formie niezdiagnozowanej przez służby sanitarne, ma charakter endemiczny.
3. w trzecim etapie następuje rozprzestrzenienie w populacji ludzkiej, czyli choroba jest przenoszona między ludźmi i ujawnia się w społecznościach poza miejscem powstania, czyli
etap wykrycia COVID-19 w Wuhan.
4. czwarty etap to kontynentalne, a następnie globalne rozpowszechnienie nowej choroby
oraz poszukiwanie niemedycznych i medycznych środków zaradczych, przemieszczona
w nowe miejsce choroba jest szybko rozpowszechniana w lokalnych społecznościach
i przekazywana do sąsiednich poprzez ruch ludności (transport lotniczy, samochodowy,
wizyty towarzyskie, aktywność zawodowa).
5. w etapie 5 następuje wynalezienie leków i/lub szczepionki, co zazwyczaj nie usuwa w całości patogenu ze społeczności ludzkiej, ale pozwala na jego kontrolowanie.
Czas, jaki upływa między kolejnymi etapami w modelu jest bardzo różny, w zależności
od typu patogenu, sposobu jego propagacji (np. przez kontakty osobiste lub pożywienie) oraz
aktywność kontaktów międzyludzkich. W uproszczeniu te same prawa dotyczą pojawienia
się wirusa SARS-CoV-2, bardzo ważna różnica dotyczy etapu 4 – czyli globalnego tempa rozprzestrzeniania się. Właśnie mija pół roku od pierwszego zdiagnozowanego przypadku COVID-19 w Polsce, a mamy już ponad 60 000 przypadków potwierdzonych medycznie zachorowań w kraju. Jest to tempo procesu nie obserwowane w skali ludzkości, jest bezpośrednią
konsekwencją globalizacji, czyli m.in. masowego przemieszczania się ludzi na duże odległości
w krótkim czasie.
SARS-CoV-2 jest kolejnym po SARS i Zika wirusem, który został bardzo szybko przemieszczony z pierwotnej niszy ekologicznej, różnica polega jednak na dotkliwości skutków zdrowotnych tak intensywnego, globalnego rozlania się nowej choroby. Co ważne, dotychczasowe
wyniki badań wskazują, że COVID-19 rozpowszechnia się między ludźmi we wszystkich znanych
warunkach geograficznych.
2.2 Epidemia COVID-19
2.2.1 Faza początkowa. Pierwsze informacje o nowej chorobie pojawiły się w grudniu 2019 r.,
kiedy w Chinach wykryto skupisko chorych z ciężkim zapaleniem płuc w mieście Wuhan w prowincji Hubei. Umożliwił to system ostrzegania o występowaniu nietypowych zapaleń płuc,
który został wdrożony w Chinach po poprzednich epidemiach SARS, MERS i grypy. Światowa
Organizacja Zdrowia została poinformowana 31 grudnia 2019 r., gdy wykryto 44 zachorowania, a 9 stycznia 2020 r. informacja, że choroba jest powodowana przez nowego koronawirusa
podobnego do SARS-CoV obiegła świat. Początkowo wszystkie zachorowania powiązane były
z targiem żywymi zwierzętami i owocami morza, więc spodziewano się, że wirus jest patogenem
odzwierzęcym. Niepokój specjalistów wzrósł po potwierdzeniu transmisji człowiek – człowiek.
23 stycznia 2020 r. w prowincji Hubei rozpoznanych było zaledwie niecałe 400 zachorowań, ale
w trybie pilnym rozpoczęto budowę szpitala mogącego pomieść 1000 pacjentów. 23 stycznia
2020 r. wdrożono również w Wuhan i prowincji Hubei tzw.lockdown, czyli częściowe zamrożenie gospodarki, zakaz wychodzenia z domów oraz kordon sanitarny. Rządy innych krajów
wprowadzały ograniczenia dla osób powracających z Chin. Początkowo wydawało się, że uda
się utrzymać chorobę w południowo-wschodniej Azji, lub że wygaśnie ona wraz z nadejściem
wiosny. Jednak już pod koniec stycznia w Europie zaczęły pojawiać się przypadki zachorowań.
Początkowe introdukcje udało się opanować w Niemczech, Francji, Finlandii i w Wielkiej Brytanii. Epidemia wymknęła się spod kontroli najpierw we Włoszech, a następnie w Hiszpanii
i Francji. Europa zachodnia stała się epicentrum pandemii w marcu 2020 r. W wielu krajach
znaczne przyspieszenie transmisji następowało w konsekwencji wydarzeń związanych z dużymi zgromadzeniami, jak np. festiwale, mecze czy wybory. Wirus dotarł do Europy środkowej
i wschodniej z opóźnieniem, a duża część krajów tego regionu wprowadziła restrykcje natychmiast po pojawieniu się pierwszych przypadków (Ryc. 4).
Chronologia wydarzeń, mniejsza gęstość zaludnienia i mobilności ludności, jak również
różnice w podejściu do diagnostyki są najprawdopodobniej powodem mniejszej ogólnie liczby
przypadków w tych krajach.
ZROZUMIEC´ COVID-19 INFORMACJE PODSTAWOWE
13
Ryc. 4
Kumulatywna liczba wykrytych
przypadków COVID-19 w krajach
sąsiadujących z Polską,
średnia ruchoma z 14 dni. Wykres
przedstawiony
został dla początkowego okresu epidemii,
od 1.02.2020 do 15.04.2020
ŹRÓDŁO: COVID-19 DATA REPOSITORY BY THE CENTER
FOR SYSTEMS SCIENCE AND ENGINEERING (CSSE) AT
JOHNS HOPKINS UNIVERSITY,
HTTPS://GITHUB.COM/CSSEGISANDDATA/COVID-19
Ryc. 5
Kraje sąsiadujące zPolską można podzielić
na3 grupy pod względem występowania
„pierwszej fali” epidemii, jako wzrostu
a następnie spadku dziennej liczby nowych
przypadków COVID-19. Dzienna liczba nowych
przypadków (średnia ruchoma z7 dni) jest tup
podana w proporcji na1 mln mieszkańców
A: Kraje, w których nie wystąpiła „pierwsza
fala” – Polska i Ukraina. W obydwu tych
krajach dzienna liczba nowych przypadków
utrzymywała się przez pewien czas natym
samym poziomie. Jednak na Ukrainie
zaczęła rosnąć w czerwcu. Polska natomiast
utrzymała dzienną liczbę nowych
przypadków nastałym poziomie aż
dopołowy lipca, a następujący potem
wzrost był dużo słabszy niż na Ukrainie.
B: Kraje, w których „pierwsza fala” epidemii
była mała (Polska dla porównania).
C: Kraje w których „pierwsza fala” była duża
(Polska dla porównania). Widzimy,
żeSzwecja jest specyficzna, ponieważ
w kwietniu i maju występowała w niej
wysoka, lecz płaska fala nowych
przypadków. Jednak w czerwcu liczba
nowych przypadków w Szwecji gwałtownie
wzrosła, a w lipcu spadła. We wszystkich
krajach (A, B,C) widać pojawienie się
„drugiej fali” pod koniec lata. Szczególnym
przypadkiem jest Szwecja, gdzie „druga
fala” wzrosła i silnie opadła w sierpniu
w ciągu jednego miesiąca. Widoczny jest
także spadek „drugiej fali” w Polsce we
wrześniu. Źródło danych
epidemiologicznych: COVID-19 Data
Repository by the Center for Systems Science
and Engineering (CSSE) at Johns Hopkins
University, https://github.com/
CSSEGISandData/COVID-19.
ŹRÓDŁO DANYCH O POPULACJI PAŃSTW:
MODUŁ COUNTRYINFO JĘZYKA PYTHON
A
B
C
INFORMACJE PODSTAWOWE
14
Wirus szybko przedostał się również na pozostałe kontynenty. 5 marca 2020 r. potwierdzono zachorowania u mieszkańców 84 krajów. 11 marca 2020 r. WHO ogłosiła, że nowa choroba
przybrała postać pandemii. Fala zachorowań wystąpiła w Stanach Zjednoczonych, a następnie
w krajach Ameryki Łacińskiej. Nadejście zimy na półkuli południowej zbiegło się z drastycznym
zaostrzeniem sytuacji w tym obszarze, gdzie zaczęła się ona stabilizować dopiero w drugiej połowie sierpnia 2020 r. Zachorowalność narasta w Azji, zwłaszcza w Indiach, ale też w Europie
zachodniej w efekcie poluzowania rygorów sanitarnych.
Pierwszy przypadek w Polsce rozpoznano 4 marca 2020 r. i zachorowanie to zostało zdiagnozowane u osoby, która przyjechała z Niemiec. Jednakże na ukształtowanie się sytuacji w naszym
kraju miały wpływ liczne przyjazdy osób zarażonych z różnych krajów europejskich, głównie
w ramach akcji #LOTdoDOMU, kiedy PLL LOT zrealizowały w krótkim czasie 400 lotów z 70
miejscowości na 5 kontynentach wykonanych zaledwie w 3 tygodnie. Do połowy marca 2020 r.
około 30% wszystkich rozpoznań stanowiły przypadki chorych, którzy zarazili się za granicą.
Odsetek ten spadł do ok. 15% w drugiej połowie marca 2020 r. i dalej do około 2‒3% obecnie
(dane Państwowej Inspekcji Sanitarnej i Narodowego Instytutu Zdrowia Publicznego – PZH).
W marcu 2020 r. najczęstsze introdukcje miały miejsce z następujących krajów: Austria (16,1%),
Francja (13,7%), Wielka Brytania (13,7%), Niemcy (9,4%), Hiszpania (9,1%) i Włochy (7%).
2.2.2 Cykle sezonowe i wieloletnie zależności regionalne. Występowanie chorób zakaźnych
często podlega cyklom sezonowym. Najbardziej znanym przykładem są epidemie grypy, tzw.
sezony grypowe, ale cyklicznie występują również np. choroby przenoszone przez kleszcze, czy
zakażenia żołądkowo-jelitowe. Sezonowość występowania chorób zakaźnych może wiązać się
z (a) aktywnością wektorów zakażenia, np. kleszczy; (b) sezonowością zachowań zwierząt będących rezerwuarem zarazka; (c) pogodą (temperatura, wilgotność) wpływającą na przeżywalność
zarazka oraz aktywnością człowieka; (d) innymi warunkami środowiskowymi (np. zasolenie
wody, występowanie alg); (e) koinfekcjami innymi patogenami, które podlegają sezonowości;
(f) sezonową zmiennością zachowań ludzkich, częstością i typem kontaktów; (g) zmiennością
funkcjonowania układu odpornościowego; (h) zmiennością patogenu. W chwili obecnej ewentualna sezonowość występowania SARS-CoV-2 nie jest wyjaśniona, a obserwacje w obecnym
sezonie są utrudnione z powodu intensywnych działań przeciwepidemicznych. Oprócz sezonowości, przy naturalnym szerzeniu się zakażeń, często występują cykle wieloletnie. Podczas
epidemii choruje duża część populacji, u której wytwarza się naturalna odporność, co prowadzi
do wygaszenia epidemii. Po kilku latach pojawia się nowe pokolenie nieuodpornione przeciwko
chorobie, a dodatkowo może dojść do spadku nabytej odporności lub też mutacji patogenu. Powoduje to nagromadzenie się w populacji osobników wrażliwych, a w konsekwencji możliwość
ponownego wybuchu epidemii.
0
10000
20000
30000
40000
50000
60000
70000
80000
90000
100000
Liczba przypadków
Data rozpoznania
Afryka Oceania Ameryka Północa
Ameryka Łacińska Chiny Azja bez Chin
Europa zachodnia Europa środkowo-wschodnia
Ryc. 6
Liczba przypadków
(7-dniowa średnia ruchoma)
zakażeń SARS-CoV-2
naświecie wg obszaru
geograficznego
ŹRODŁO: DANE WG ECDC
HTTPS://WWW.ECDC.EUROPA.EU/EN/GEOGRAPHICAL-DISTRIBUTION-2019-NCOV-CASES
ZROZUMIEC´ COVID-19 INFORMACJE PODSTAWOWE
15
Epidemie chorób szerzących się drogą kropelkową typowo przebiegają szybciej w miejscach o
dużej gęstości zaludnienia. Spodziewany przebieg wygląda więc tak, że początkowo zapadalność rośnie na obszarach wielkomiejskich, a dopiero później w mniejszych miejscowościach i
na wsiach. Podobny schemat wystąpił również i dla zakażeń SARS-CoV-2, powodując istotne
różnice geograficzne.
W początkowej fazie epidemii, pierwsze przypadki osób chorych rozmieszczone były losowo
na obszarze Polski, ale bardzo szybko zauważalne było koncentrowanie się nowych zachorowań w dużych miastach i ich aglomeracjach (Warszawa, Kraków, Poznań, Łódź). Początkowy
szybki przyrost liczby potwierdzonych zachorowań wynikał z kilku czynników: (1) powrotów
do kraju w trakcie sezonu szkolnych wakacji zimowych, (2) liczne powroty z zagranicy już po
11 marca 2020 r. czyli po zamknięciu kraju, (3) początkowego intensywnego przemieszczania
się osób pracujących i studiujących poza głównym miejscem zamieszkania. Ustabilizowanie się
warunków częściowego zamrożenia gospodarki i ograniczenie mobilności (zamknięcie szkół i
uniwersytetów, organizacja pracy zdalnej, wysokie i egzekwowane mandaty za łamanie zasad
sanitarnych) znacznie ograniczyły możliwość transmisji COVID-19, co na koniec kwietnia
2020 r. skutkowało następującą sytuacją epidemiczną (Ryc. 7):
1. Największa liczba przypadków i brak stabilizacji warunków transmisyjności COVID-19
występowały w powiatach o największej gęstości zaludnienia oraz, niestety, w powiatach,
w których wirus został przypadkowo wprowadzony do domów opieki.
2. Kontrola przemieszczania się ludności skutkowała ograniczeniem przestrzennym rozwoju epidemii – 13 powiatów było wolnych od zakażeń, w przeważającej większości liczba
potwierdzonych przypadków nie przekraczała 5.
Ryc. 7
Suma zachorowań na
COVID-19 wg powiatów,
stan na 27 kwietnia 2020 ŹRÓDŁO: OPRAC. A. AFELT, ICM UW NA PODSTAWIE DANYCH PUBLICZNYCH
zachorowania
covid-19
0
0–5
5–20
20–50
50–100
100–200
200–500
pow. 500
INFORMACJE PODSTAWOWE
16
3. Największa bezwzględna liczba przypadków była (i wciąż jest) charakterystyczna dla aglomeracji o dużej liczbie mieszkańców i gęstości zaludnienia, co przy kropelkowej drodze
transmisji jest uzasadnione (im większa liczba możliwych kontaktów międzyludzkich,
tym większa liczba zakażeń).
Generalnie, koniec restrykcyjnego wprowadzenia zasad sanitarnych skutkował utrzymaniem
cyrkulacji wirusa tylko w obszarach wysokiego ryzyka (duża gęstość zaludnienia) i stopniowego
ograniczania w instytucjach wysokiego ryzyka (domy opieki). Co ważne i warte podkreślenia
– w tym czasie w skali kraju sukcesywnie notowano nowe przypadki zachorowań, ale od połowy
kwietnia zaczęła szybko przyrastać liczba osób ozdrowiałych.
Poluzowanie zasad sanitarnych począwszy od 4 maja 2020 r. po około 40 dniach spowodowało (Ryc. 8):
1. Podwojenie liczby zachorowań (z 13 000 na 27 000), przy stałym przyroście liczby nowych
przypadków oscylujących między 250 a 400
2. Wyraźne klasterowanie (koncentrowanie się) nowych ognisk zakażeń (m.in. kopalnie
na Górnym Śląsku, zakłady pracy, duże spotkania towarzyskie jak komunie czy wesela)
3. Rozpoczęło się rozlewanie epidemii po kraju – liczba powiatów bez koronawirusa zmniejszyła się o połowę, szybko przyrastała liczba powiatów o największych tygodniowych przyrostach nowych zachorowań
4. Niestety, rozpoczął się w tym czasie niebezpieczny proces zaburzenia równowagi między
liczbą osób chorych a ozdrowiałych.
Analiza przestrzenna na poziomie powiatów sugeruje, że obecność COVID-19 wykrywana
w społeczności danej jednostki administracyjnej jako przestrzennie jednorodne rozlanie się
zachorowań. Tymczasem, głębsze wejrzenie w dane wskazuje, że wirus rozwija się przestrzenŹRÓDŁO: DANE ZA: P. TARNOWSKI HTTPS://PUBLIC.TABLEAU.COM/PROFILE/PIOTREKT#!
Ryc. 8
Suma zachorowań
naCOVID-19 wg powiatów,
stan na3 czerwca 2020
ZROZUMIEC´ COVID-19 INFORMACJE PODSTAWOWE
17
nie w sposób klastrowy. Oznacza to, że nosiciel wirusa (wektor) jest źródłem zakażenia osób,
z którymi był w kontakcie (w domu, miejscu pracy, spotkania towarzyskiego, transporcie publicznym) bez należytego dbania o spełnianie prostych, ale skutecznych zaleceń sanitarnych.
Konsekwencją jest bardzo wyraźne, lokalne koncentrowanie się potwierdzonych zachorowań
na COVID-19 w obrębie kraju (Ryc. 9).
Obraz ten koresponduje z przestrzennym rozkładem koncentracji ludności w kraju, naśladując w ogólności rozkład przestrzenny aglomeracji. Jest to również pośrednio obraz przestrzennej
mobilności Polaków w trakcie epidemii przed sezonem wakacyjnym.
Co zmieniły wakacje. Ograniczenie międzynarodowego ruchu ludności poprzez restrykcje
krajowe tranzytu lądowego i lotów oraz wymogi sanitarne zmieniło plany wypoczynku. W konsekwencji tegoroczny sezon wakacyjny w dużej części koncentrował się na ruchu turystycznym
w obrębie kraju. W połączeniu z rozluźnieniem zasad sanitarnych oraz wydawaniem miękkich
zaleceń i rekomendacji przez instytucje krajowe, niestety, aktualna sytuacja epidemiczna kraju
nie jest korzystna tuż przez początkiem sezonu jesiennego i ponownym (jak każdego roku) początkiem sezonowych infekcji. Na dzień 12 września 2020 r., 6 miesięcy po wdrożeniu restrykcji
sanitarnych oraz zgodnie z historią zmian polityki sanitarnej w ostatnich 3 miesiącach, aktualnie
w kraju odnotowanych jest 73 650 zachorowań, 59 725 wyzdrowień, 2182 zgonów. Na koniec
sezonu wakacyjnego i na otwarcie roku szkolnego 2020/2021, COVID-19 został introdukowany we wszystkich powiatach (Ryc. 9). Przyrasta liczba zachorowań w powiatach z dotychczas
największą liczbą przypadków, ale przede wszystkim szybko przyrasta liczba powiatów z wykrytymi w ostatnich tygodniach licznymi ogniskami koronawirusa (powiaty z liczbą przypadków
od 5 do 20). Bardzo niebezpieczna epidemicznie jest szybko przyrastająca od końca kwietnia
2020 r. liczba kontaktów osobistych osób zarażonych. Średnia wielkość rodziny w Polsce wg
Ryc. 9
Koncentracja przestrzenna
potwierdzonych przypadków
zachorowań na COVID-19,
stan dla 19000
zdiagnozowanych
przypadków, czerwiec 2020 ŹRÓDŁO: OPRACOWANIE NA PODSTAWIE DANYCH PZH-PIB, M. KURSA, A. AFELT, ICM UW
INFORMACJE PODSTAWOWE
18
GUS to 2,6 osoby. Na koniec kwietnia 2020 r. średnia liczba osób, z którymi była w kontakcie
osoba zakażona COVID-19 wynosiła 2,7 osoby (wg danych PZH-PIB). Oznacza to, że w trakcie częściowego zamrożenia gospodarki bardzo mocno ograniczyliśmy naszą liczbę kontaktów
pozarodzinnych. Niestety, wraz ze zniesieniem obostrzeń sanitarnych, począwszy od 4 maja
2020 r. liczba osób w tzw. kontakcie sanitarnym zaczęła bardzo szybko przyrastać. W połowie
sierpnia 2020 r. liczba ta zwiększyła się średnio, statystycznie do 8! Oznacza to, że tworzymy
w ten sposób bardzo korzystne warunki do dalszego szybkiego rozwoju epidemii.
2.3 Patogeneza i przebieg kliniczny COVID-19
Koronawirus SARS-CoV-2 przenika do wnętrza komórek poprzez interakcję białka S (spike,
kolec) i enzymu konwertazy angiotensyny 2 (ACE2). Dodatkowo w procesie tym bierze udział
przezbłonowa proteaza serynowa 2 (TMPRSS2). Obecność tych białek na powierzchni komórek
decyduje o ich podatności na wniknięcie wirusa. Są one obecne w dużej ilości na komórkach
nabłonka dróg oddechowych (w większej – na powierzchni komórek jamy nosowo-gardłowej)
oraz komórkach śródbłonka naczyń płucnych.
Zainfekowanie komórek dolnych dróg oddechowych (głównie pneumocytów typu II) powoduje u niektórych pacjentów nasilone uszkodzenie pęcherzyków płucnych związane z uszkodzeniem bariery pęcherzykowo-włośniczkowej, uszkodzeniem kapilar płucnych, formowaniem
wysięków i naciekami z granulocytów obojętnochłonnych. W proces ten zaangażowany jest
układ odpornościowy pacjenta – składowe dopełniacza i uwalniane cytokiny prozapalne (w najcięższych postaciach choroby, z niewydolnością wielonarządową, obserwuje się niekontrolowane
uwalnianie cytokin, tzw. burzę cytokinową).
Ryc. 10
Suma zachorowań
naCOVID-19 wg powiatów,
stan na12 września 2020
ŹRÓDŁO: DANE ZA: P. TARNOWSKI HTTPS://PUBLIC.TABLEAU.COM/PROFILE/PIOTREKT#!
ZROZUMIEC´ COVID-19 INFORMACJE PODSTAWOWE
19
Obecność ACE2 na powierzchni komórek śródbłonka naczyniowego i ich zakażanie przez
wirusa powoduje uszkodzenie komórek śródbłonka i wykrzepianie wewnątrznaczyniowe.
Związany z tym brak przepływu krwi powoduje niedotlenienie i nieodwracalne uszkodzenie
narządów. Fakt, że białka umożliwiające wnikanie SARS-CoV-2 do komórek obecne są w różnych tkankach i narządach powoduje, że wirus wyrządza szkody również poza układem oddechowym. Są one potęgowane niedotlenieniem wynikającym z ostrej niewydolności oddechowej
i hipoksemią.
2.4 Pozapłucne manifestacje choroby
Obecność enzymu ACE2 w wielu tkankach powoduje, że SARS-CoV-2 jest w stanie infekować
i uszkadzać tkanki nie tylko układu oddechowego. Bezpośrednie uszkodzenie tkanek przez wirusa odgrywa istotną rolę w pojawianiu się objawów ze strony innych narządów. Występują tu
jednak również inne mechanizmy – uszkodzenie na tle niedotlenienia, dysregulacja odpowiedzi immunologicznej oraz wynikające z zaburzeń przepływu krwi w mikrokrążeniu, wtórnych
do uszkodzenia śródbłonka naczyniowego i zakrzepicy wewnątrznaczyniowej. Do tego ostatniego mechanizmu przywiązuje się ostatnio dużą rolę, szczególnie, że istotny odsetek chorych
umiera z powodu incydentów zakrzepowo-zatorowych.
Do pozapłucnych manifestacji COVID-19 zalicza się te ze strony układu krążenia (cechy
zapalenia mięśnia sercowego, zaburzenia rytmu serca, ostre zespoły wieńcowe, kardiomipatia
takotsubo, ostre serce płucne), ośrodkowego układu nerwowego (m.in. majaczenie, bóle głowy,
udar mózgu), zaburzenia krzepnięcia krwi i zmiany naczyniowe, uszkodzenie nerek i wątroby,
objawy żołądkowo-jelitowe (biegunka, nudności i wymioty, utrata łaknienia), objawy oczne
oraz zmiany skórne.
2.5 Trwałe następstwa po zakażeniu
Pojawiające się pytanie dotyczące długotrwałego, negatywnego wpływu COVID-19 na organizm
ludzki na razie pozostaje bez odpowiedzi. Biorąc jednak pod uwagę raporty, które wskazują,
że u części pacjentów efekty choroby na układ oddechowy utrzymują się po powrocie do zdrowia, a u rekonwalescentów SARS-CoV z 2003 r. zgłaszano przez wiele miesięcy po wyzdrowieniu
m.in. upośledzenie czynności płuc, należy uznać, że istnieje prawdopodobieństwo wystąpienia
takich efektów. Nie ma obecnie konsensusu, jak długo takie zmiany się utrzymują, i jaki będą
miały wpływ na poszczególne narządy – serce, układ nerwowy, nerki czy naczynia krwionośne.
Najczęściej wymieniane, potencjalne skutki choroby to zwłóknienie płuc, choroby naczyń płucnych i ogólnoustrojowych, rozstrzenie oskrzeli, chroniczne zmęczenie, sarkopenia i schorzenia
neurologiczne. W części krajów powstały już platformy (np. https://covid.joinzoe.com/post/
covid-long-term), które pozwalają na samodzielne zgłaszanie podobnych zaburzeń, co pomoże
w ich leczeniu i zapobieganiu.
Na tym etapie nie można wykluczyć, że również osoby, które przeszły COVID-19 bezobjawowo, lub u których choroba miała łagodny charakter, nie doświadczą konsekwencji choroby
w dłuższej perspektywie. Warto zaznaczyć, że brak wyraźnych objawów nie oznacza braku zmian
w organizmie. U dużej części pacjentów bezobjawowych i skąpoobjawowych obserwowano nieprawidłowości w obrazie płuc oraz zmiany w obrazie krwi. Badania retrospektywne pokazują,
że zmiany te mogą utrzymywać się przez dłuższy czas – u około 10% pacjentów, którzy łagodnie
przeszli chorobę, obserwowano utrzymującą się utratę zmysłów węchu i smaku.