Część pierwsza
LITERATURA A FOLKLOR
Wśród wielu dzisiaj rodzajów refleksji nad
folklorem najistotniejszy wydaje się ten, który uznaje
za obiekt swych dociekań światopoglądowe walory folkloru i pojmuje go — gdzieś od czasów odkrycia Nowego
Świata i upowszechnienia się, za sprawą Montaigne'a,
mitu „dobrego dzikusa" — jako aktywny składnik nowoczesnej filozofii człowieka. Folklor staje się z czasem
hasłem wywoławczym całej grupy problemów: kultury
pierwotne i ludowe, mitologie, ideologie ludowe. Daje
znać o sobie w literaturze, estetyce czy ideologii. Raz
stawia się go w kręgu światopoglądów utopijnych
i konserwatywnych, innym razem wiąże się z nim przejawy myśli postępowejł
. W kulturze współczesnej także rozwój środków masowego komunikowania ożywia
zainteresowanie przekazem folklorystycznym.
FOLKLOR JAKO FORMA SZTUKI
SYNKRETYCZNEJ
Genezę folkloru kojarzy się zazwyczaj z kulturą społeczeństw pierwotnych (rodowo-plemiennych)
2
, a dalsze jego funkcjonowanie ma oparcie w istnieniu
społeczności lokalnych, kultury ludowej oraz kultur
środowiskowo-zawodowych. W zależności od następujących po sobie formacji ekonomicznych i odpowiadających im struktur społecznych zmieniały się ,funkcje folkloru, jego wyróżniki oraz estetyczne i ideowe wartości.
W związku z tym można mówić o istnieniu wielu folklorów: folkloru społeczeństw przedklasowych, klasowych, socjalistycznych itp.3
. Coraz rzadziej folklorystyka lekceważy socjologiczne kryterium folkloru, a jej
zwrot w kierunku metod socjologii szczegółowej, psychologii społecznej czy semiologizującej antropologii
kultury rokuje nadzieje znacznego postępu w badaniach nad miejscem folklorów w kulturze współczesnej
4
, gdzie obok mającego najdłuższą historię folkloru
chłopskiego możemy mówić o folklorze robotniczym,
o folklorze uczniowskim, studenckim, żołnierskim, o folklorze turystów, kibiców sportowych itp. Wymienione
tu folklory, będące wynikiem dodatkowego „skomunikowania się" danej grupy zawodowej czy socjalnej
(wytworzenia „niejawnych" kodów porozumienia)
5
, nie
wykształciły tak bogatych i wszechstronnych treści jak
folklor chłopski, który jest ciągle głównym przedmiotem folklorystyki i materiałem, na jakim buduje się
ogólną teorię folkloru. Folklor w swym najbardziej
elementarnym znaczeniu daje się zatem określić jako
pewien przejaw kultury ludowej, który — będąc wyodrębniającą się całością zachowań symbolicznych i ich 
wytworów — nie może być sprowadzony do którejś
z form działania regulowanego przez tę kulturę, na
przykład do działalności praktycznej, czyli pracy, aktywności religijnej, sztuki stosowanej, obyczaju itp.,
ale istnieje (pomińmy tu celowo historyczny aspekt
problemu) jako polimorficzny kompleks przejawów
sztuki synkretycznej, posługującej się obrazowo-artystycznymi środkami wyrazu, zorientowanymi na bezpośredni, audiowizualny odbiór w momencie wykonania
6
. Jest więc folklor w tym rozumieniu przejawem
sztuki synkretycznej (niezróżnicowanej), łączącej w sobie działanie elementów: muzycznego, słownego, mimicznego i tanecznego. W zależności od dominowania
któregoś z tych elementów kształtuje się swoistość poszczególnych gatunków folkloru. Na przykład obecność
elementu słownego i mimicznego decyduje o swoistości
folkloru narracyjnego (bajka itp.).
Folklor pojmowany tu jako sztuka pierwotnie synkretyczna (różnicująca się w procesie historycznego
rozwoju) może być porównywany z dramatem, operą,
filmem czy widowiskiem telewizyjnym — jako przejawami sztuk wtórnie synkretycznych. Utopią jest jednak powrót do elementarnej sytuacji komunikacyjnej,
jaką charakteryzuje sprzężenie zwrotne między nadawcą i odbiorcą w kontaktach: „twarzą w twarz". Odległy
odpowiednik tamtej sytuacji miał być uzyskiwany dzięki wmontowaniu w telewizory kamer śledzących reakcje widza czy, generalnie rzecz biorąc, dzięki rozszerzaniu (m.in. w sposób techniczny) kanałów komunikacyjnych między nadawcą a odbiorcą treści przekazywanych masowo
7
.
Oprócz synkretyzmu ważną cechą folkloru jest momentalny sposób istnienia jego przekazów (tekstów 
folklorystycznych), który określa się najogólniej jako
„ustność", a tę uznaje się za historycznie określoną
kategorię estetyczną: przejaw „sztuki wykonania". Ze
względu na rodzaj materiału nośnego semiotyka wyróżnia cztery typy tekstów językowych (nie tekstów
w ogóle): teksty komunikowane ustnie; komunikowane
za pomocą pisma (nie utrwalone drukiem); za pomocą
druku; za pomocą środków masowego komunikowania
8
.
Każdemu z tych typów komunikowania przypisany jest
odpowiedni rodzaj audytorium i odpowiedni sposób
posługiwania się tekstami. Obowiązują też inne reguły
tworzenia i komponowania tekstów, co pociąga za sobą
odrębny typ treści (znaczeń). Na tle innych postaci
komunikacji ustnej, takich jak sygnały słowne, regulujące w danej sytuacji zachowania ludzi i tracące
znaczenia poza tą sytuacją, czy wszelkiego rodzaju
nowiny, wieści, które mogą być przekazywane wciąż
nowym odbiorcom, tekst folklorystyczny może być wykonywany wielokrotnie przed tym samym audytorium,
gdyż zdolny jest pełnić jednocześnie wiele funkcji:
stwarzać iluzję rzeczywistości albo gry; być wzorem
zachowania teraźniejszego i przyszłego; modelem
świata itp.
Wyjaśniwszy dostatecznie, jak sam typ przekazu
(„ustność") może wpływać na treść przekazu, łatwiej
będzie teraz określić podstawowe typy relacji pomiędzy
literaturą a folklorem jako dwoma odmiennymi sposobami komunikacji
9
. Ale nie tylko tak rozumianej komunikacji. 
NA POGRANICZU LITERATURY I FOLKLORU
Pogranicze kultury ludowej i oficjalnej, pogranicze światopoglądów, a zatem również relacje między folklorem a literaturą rzadziej wyodrębniały się
jako problem badawczy, a częściej były terenem kształtowania się stereotypów i mitów społecznych, od mitu
Arkadii czy stereotypu chłopa-oracza począwszy
10
. Za
folklor było uznawane to, co dana epoka za folklor
chciała uważać. W poszczególnych okresach linie podziału pomiędzy kulturą ludową a kulturami nieludowymi uświadamiano sobie różnie, podobnie jak odrębności pomiędzy folklorem a literaturą. W średniowieczu,
czu utwory folklorystyczne i utwory literackie w ogóle
nie były różnicowane i jako repertuar mogły obsługiwać jednocześnie to samo środowisko społeczne.
Od czasu kiedy literatura uświadomiła sobie obecność
folkloru, bywał folklor wykorzystywany do różnych
celów: do charakterystyki środowiska chłopskiego, jako
środek wyrazu artystycznego w obrębie dzieła, jako
argument ideowy, jako środek identyfikacji z ludem
itp.
n
. Utwory folklorystyczne wchodziły jednak do
literatury na zasadzie cytatu, stylizacji, parodii itp.,
a więc były opracowywane według prawideł innego
systemu komunikacji, przestawały zatem być faktami
folklorystycznymi, a stawały się „przekładami", transformacjami treści pierwotnych w jakieś treści wtórne.
Jeśli jeszcze dziś od przygodnego znajomego w pociągu
słyszymy niezwykłe „opowieści z życia" i rozpoznajemy w nich fragmenty arcydzieł literatury światowej,
to również mamy do czynienia z procesem „przekładu".
Opowiadacz podporządkowuje tekst literacki doraźnym
celom, transformując (odkształcając) go przez system
reguł komunikacji mówionej. Chociaż ktoś stwierdziłby,
że repertuar wybranej społeczności lokalnej składa się
wyłącznie z folklorystycznych opracowań literatury, to
jednak literaturą nie będzie.
W historycznym rozwoju kultury możemy dostrzec
obszary podporządkowane procesowi transmisji mitów
społecznych i narodowych, tradycji klasowych, reguł
moralnych, wierzeń religijnych itp. Na tych właśnie
obszarach łatwo zauważyć niezwykle intensywne relacje pomiędzy systemami folkloru i literatury. Analizując na przykład literackie i folklorystyczne opracowania utworu, który znamy jako pieśń Idzie żołnierz
borem, lasem, można stwierdzić, że literatura uświadamia sobie w tym przypadku repertuar folklorystycznych opracowań „tematu", a wykonawca w folklorze
próbuje zdać sobie sprawę z istnienia wersji literackich.
Penetracja historycznie ukształtowanego pogranicza
pomiędzy literaturą a folklorem wymaga odpowiednich
narzędzi, a przede wszystkim wymaga odpowiedzi na
pytanie o konstytutywne cechy folkloru i literatury,
jeśli ma się odwagę o takich cechach w ogóle mówić.
Spróbujmy zbudować hipotetycznie model zjawisk literackich i folklorystycznych, uwalniając się kosztem
tego uproszczenia od zasygnalizowanych wyżej zagadnień historycznych, których rozstrzygającego znaczenia
jesteśmy zupełnie świadomi. Podobnie jak świadomi jesteśmy niepełnej operatywności tego modelu, który 
w gruncie rzeczy jest widzeniem dość archaicznego
etapu ewolucji folkloru (m.in. eposu i bajki) niejako
„z wnętrza" literatury XX wieku
12
.
FOLKLOR A MECHANIZM JĘZYKA
NATURALNEGO
Piotr Bogatyriew i Roman Jakobson stwierdzają
13
;
 że utwór folkloru istnieje tylko potencjalnie
(analogia do langue — języka) jako kompleks norm
przyjętych w danym kolektywie, a konkretna realizacja
(wygłoszenie utworu przed audytorium) jest indywidualnym wariantem ogólnego schematu, którego reguł
nie ustala się każdorazowo podczas wypowiedzi (analogia do parole — mówienia). Wygłoszenie tekstu czyni
zeń za każdym razem tekst nowy.
Folklor — zdaniem wspomnianych autorów — polega na indywidualnym odtwarzaniu normy. Wypowiedź
folklorystyczna (nazywamy ją tuta j „tekstem" i traktujemy, z jednej strony, jako kategorię badawczą, a z
drugiej, jako odmianę sygnału komunikacyjnego) jest
zaprogramowana przez czynniki stojące poza nią, poza
wykonawcą. Natomiast utwór literacki, za sprawą jego
autora, „konstruuje się" jako wypowiedź, a zarazem
jako zespół instrukcji do jej odczytywania (instrukcją
taką stają się m.in. sam tytuł, wszelkiego rodzaju motta, dedykacje, tytuły i układ rozdziałów, układ akapitów). Analogia: język — folklor zakłada ciążenie ku
automatyzacji procesów w folklorze i może budzić
sprzeciw
14
. „Twórca-wykonawca" w folklorze nie tylko
podlega pewnym regułom budowania wypowiedzi, ale
również tymi regułami swobodniej dysponuje. Podobnie odbiorca. Reguły „twórcy-wykonawcy" i reguły
audytorium są w procesie komunikacji stale porównywane do siebie, będąc regułami funkcjonalnie tożsamymi.
Mówiąc o języku folkloru warto pozostać w kręgu
spraw podjętych w artykule Bogatyriewa i Jakobsona,
ale jednocześnie postawić wiele z nich inaczej. Jeśli
w języku naturalnym (także w gwarze) da się nazwać
różne obiekty, które nie posiadają odpowiedników słownikowych (np. przez peryfrazę) i da się wytworzyć
nieograniczoną liczbę tekstów, a tym samym uchwycić
nieograniczony zakres i różnorodność treści, to w folklorze rzecz ma się zgoła inaczej, choć nawet uznamy
doniosłość werbalnego aspektu przekazów folklorystycznych.
Użytkownicy języka naturalnego nie ustalają za każdym razem reguł prozumienia, reguły te są wspólne,
co dopuszcza nieograniczone wprost różnicowanie zasobu treściowego. Zatem same treści, a nie dyskurs,
jawią się tu jako problem; jako impuls dyskursu.
W folklorze natomiast jego nosiciele „umówieni są "
z góry — dzięki określonemu typowi praktyki społecznej — co do poszczególnych zakresów treści, dysponują
wspólnym substratem treści synkretycznych, jakby
bezpośrednio przypisanych do społecznie doniosłych sytuacji praktycznych, które nie zawsze muszą mieć
plan komunikacyjny (obieg tekstów językowych). Nosiciele folkloru nie uzgadniają uprzednio, czemu będzie
poświęcony tekst np. bajki, eposu, oracji, który scenariusz zachowań każe „tu" i „teraz" wykonać.
W języku naturalnym — jeśli dalej porównywać go
z folklorem — różnorodność przekazywanych treści
wzmaga dyscyplinę systemu, który dąży do najpełniejsze] automatyzacji i przezroczystości semantycznej.
W folklorze natomiast, ustalona sfera treści, czyli
warianty narzuconego doświadczeniem modelu świata,
wymaga odnawiania czy potwierdzania w odpowiednich
sytuacjach egzystencjalnych. Tym samym także mówione przekazy językowe w obrębie tej praktyki (kultury ludowej) jakby nieruchomieją, zawieszają na moment swój eksplicytywny charakter, czyli — najogólniej rzecz biorąc — zdolność przekraczania systemu.
Akcentują więc swój plan wyrażenia m.in. przez udział
— pomocniczych w tym przypadku — czynników pozawerbalnych. Do takich wniosków dochodzi np. paralingwistyka. Znaczenia nabiera „wykonanie" (kombinacja)
dostępnych środków wyrazu, w tym także środków
językowych, wcielonych przede wszystkim w jakieś
uprzednie fakty folklorystyczne, czyli dla folklorystycznego poziomu praktyki (kultury ludowej) już zagospodarowanych, jakby „wytrąconych" w pewnym zakresie z systemu języka naturalnego. Stąd też uważa
się często folklor za odmianę autokomunikacji, czyli
wzbogacania (odnawiania) posiadanego zasobu informacji przez permanentne różnicowanie artykulacji tego
zasobu. Stanowisko takie formułuj e m.in. J. Lotman.
Upraszczając znacznie sprawę można powiedzieć, że
modelem tekstu folklorystycznego będzie — jak to
określa Lotman — znak typu supełka na chusteczce.
Sygnalizuje on tylko określoną sferę treści, odsyła do
tego lub innego zasobu informacji, ale sam tej informacji w sobie nie przechowuje. Posługując się metaforyką akwatyczną, można — z pozycji badacza — porównać sensowny tekst językowy, przede wszystkim
pisany, do okrętu, który widzimy na fali. Wiemy doskonale, jak jest zbudowany, że posiada określoną
marszrutę, oznakowanie, dziennik pokładowy, może
„opowiadać" o sobie za pomocą kodu sygnałowego,
podłączony jest do określonego systemu nawigacji,
wiemy ponadto, że posiada swój model teoretyczny,
nie wiemy natomiast, co posiada w ładowniach. A to
pozostaje nadal w żegludze rzeczą chyba najważniejszą.
Analogicznie, modelem tekstu folklorystycznego byłaby góra lodowa, która może w danej chwili to lub
owo sygnalizować, której mogły być narzucone różne
służby (np. mogła być chwilowym punktem odniesienia w przestrzeni), ale nie przestaje być elementem
naturalnego środowiska, z którym pozostaje nieustannie w procesie wymiany. Chodzi więc o to, że tekst
językowy (przede wszystkim pisany) niesie całą porcję
informacji, dla której wyartykułowania został powołany, gdy tymczasem tekst językowy mówiony (np. zwykła rozmowa), a tym bardziej tekst folklorystyczny
rozumiany jako „gotowy" scenariusz odsyła nas zawsze
ku jakiejś porcji informacji pozatekstowej (konsytuacja), informacji znanej w danym momencie nadawcy
i odbiorcy, a w badaniu poddającej się typologicznemu
opisowi (por. zdobycze antropologii kulturalnej na tym
polu).
I jeszcze jedna sprawa, której — mówiąc wywoławczo o języku folkloru — nie wolno ani na moment
spuścić z oka. Wydaje się, że zagadnienie tekstu folklorystycznego, rozważane tu bardzo wstępnie i wręcz metaforycznie, musi być podjęte osobno w optyce badacza
i osobno w optyce nosiciela folkloru. Zatem tylko metatekst (metajęzyk) z jednej strony i konsytuacja z drugiej strony — dają gwarancję uchwycenia kompletnejyypowiedzi (całości funkcjonalnej), czyli umożliwiają
właściwe segmentowanie przekazu. Badacz, przynajmniej w pierwszej fazie oglądu, będzie inaczej segmentował przekaz aniżeli nosiciel folkloru. Bardzo często
może się zdarzyć, że po przeprowadzeniu systemowych
rekonstrukcji (systemowość jest tu dyrektywą postępowania badawczego, a nie cechą badanego obiektu) co
innego będzie tekstem dla badacza, a co innego dla
nosiciela folkloru. Z jednej strony tekst będzie kategorią badawczą, a z drugiej — rozpoznawalną całostką
w procesie komunikacji folklorystycznej. Dla badacza,
szczególnie w sytuacji, kiedy dysponuje on przede
wszystkim bibliotekami i archiwami, a jest to u nas
sytuacja typowa, fakt kulturowy traktowany jako tekst
folkloru, także ten dostępny w bezpośrednim wykonaniu w terenie, jest przekładem lub efektem przekładu
tworów albo systemów implicytywnych (nie motywowanych na własnym gruncie) na środki systemu eksplicytywnego, np. środki języka naturalnego. Badacz może
więc orzekać, iż przysłowia bywaj ą sprzeczne w sensie
logicznym, podania nie zawierają prawdy historycznej,
bajki są pod względem fabularnym tekstami symetrycznymi, i uznaje badacz te fakty za cechy tekstu, gdy
dla nosiciela inne cechy, inne jakości powodują segmentację przekazu i dla innych cech poszczególne segmenty przekazu są ważne.
Tekst rozumiany jako kategoria badawcza będzie
zawsze zawierał i eksponował cechy tekstu ogólnojęzykowego, będzie zakładane lub poszukiwane kryterium
jego spójności, granice jego tożsamości. Rodzi się tuta j
bardzo podstawowe chyba pytanie o kryteria i wykładniki spójności w tekście badacza nosiciela. Dziś zamiast
odpowiedzi można wyrazić tylko bardzo ogólne sugestie. Najogólniej mówiąc, metatekstem dla badacza powinien być nie całokształt odpowiednio usystematyzowanych zjawisk folklorystycznych, dostępnych badaniu, ale przede wszystkim praktyka konkretnych nosicieli folkloru, ich repertuar oraz typowe sytuacje produktywne. Stąd też największym chyba zainteresowaniem należy darzyć pojawiające się jeszcze rzadko monografie poświęcone wybitnym twórcom-wykonawcom,
kulturze poszczególnych społeczności lokalnych; repertuarom tzw. „małych grup" w sensie socjologicznym itp.
Nie znaczy to jednak, że utożsamiamy czynności folklorysty i nosiciela folkloru, lecz pragniemy, aby nosiciel nie znany był folkloryście wyłącznie jako respondent. Wydaje się więc, że opis badawczy powinien preferować problematykę pragmatyczną tekstu folklorystycznego.
To co dla badacza bywa tekstem, którego spójność
wykrywa i na tle metatekstu może czytać, dla nosiciela
folkloru jest procesem, przebiegającym wg określonego
wzoru, jest zbiorem sygnałów w ruchu, a raczej znakowych wykładników ruchu praktyki, rozumianej w
tym momencie jako swego rodzaju continuum i ruch
tej praktyki programujących. Sama praktyka jest jakby nieustannie napromieniowywana folklorem, który
służy jej organizowaniu, interpretowaniu, usensownianiu, a przede wszystkim uczłowieczaniu. Trudno zresztą
pomyśleć coś takiego jak „folklor dla folkloru", chyba
że mamy do czynienia z manipulowaniem folklorem
na gruncie innej kultury. Teksty-procesy są fragmentem praktyki i praktyka bezpośrednio dostarcza im budulca. Istnieją (oddziaływają) zawsze tylko w stadium
wcielonym w praktykę, jakby zawsze gotowym do ponownego wcielenia. Stąd ich gotowość, formuliczność,
potencjalna wieloznaczność i swoista wielowymiarowość. Mówiąc nieco metaforycznie teksty te skłonne
są tworzyć pewne continuum form, okresowe ciągi
form, „odszukiwać" teksty „przyległe", a jednocześnie
nosić w sobie „pamięć" poprzednich użyć. Np. w bajce
nie istnieje zazwyczaj możliwość wykorzystania jakiegoś konkretnego motywu bez jednoczesnego przywołania motywów „sąsiednich". W każdej bajce jest coś
z mnych bajek, w każdej pieśni coś z innych pieśni.
W tym aspekcie praktyka wciela jednostki nie z jakichś
systemów poza nią, gdyż sama jest wzorem i miarą
systemowości, ale raczej z szeregów, których systemowość jest przez praktykę ograniczana.
U podstaw estetycznego systemu folkloru leży „estetyka tożsamości", która — jak formułuje to Jurij Lotman — polega na stałym przyrównywaniu (dążeniu do
tożsamości) ukazywanych w tekście przejawów życia
ze znanymi odbiorcy, a funkcjonującymi jako zespół
reguł — modelami, wzorcami 1S
. Sposób „rozpoczęcia"
bajki jest konfrontacją materiału (postrzeganego kompleksu zdarzeń) z posiadanym przez wykonawcę wzorem bajkowego „zaczynu", który w trakcie odbioru
konfrontowany jest z kolei z wzorem posiadanym przez
odbiorcę, przy czym właśnie w akcie odbioru wypowiedź segmentowana jest na teksty, co uzależnione jest
już od jakości sytuacji odbiorczej. Wyjaśnia to działanie
powszechnej w folklorze formuły: „Znacie? Znamy! No
to posłuchajcie" oraz obecność tak wielu charakterystycznych powtórzeń, stałych epitetów, obrazów, tzw.
loci communes. W kontekście tej problematyki rysuje
się wyraźnie zagadnienie tradycji i improwizacji, określające kolektywny charakter procesu twórczego w folklorze. Na przykład w czarodziejskiej bajce możemy
wskazać grupę elementów strukturalnych niezależnych
w pewnym sensie od działalności „twórcy-wykonawcy".
W miarę dokładnie można wyliczyć te elementy strukturalne, które zależą od twórczej aktywności wygłaszająoego (określając ściśle zasięg jednostkowych improwizacji), jak i te, które są od niego niezależne
18
. W pieśni ludowej określono stałą liczbę typowych „zaczynów".
Jeśli mechanizm folkloru polega na tożsamości reguł
budowy utworu przestrzeganej przez nadawcę i odbiorcę, to literatura wykorzystuje moment nietożsamości
tych reguł („estetyka przeciwstawienia"). Literaturę
najłatwiej porównać w tym przypadku do „gry" z oczekiwaniami czytelnika, której reguły ustanawiane są
w procesie „gry". 
