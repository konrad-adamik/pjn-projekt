Jedną z ważnych funkcji ekonomii społecznej jest podnoszenie zatrudnienia, a przez to integracja społeczna grup
wykluczonych.
W przypadku grup wykluczonych z rynku pracy klasyczne
instrumenty (doradztwo zawodowe, pośrednictwo, szkolenia) często przynoszą mizerne rezultaty, w szczególności
wtedy, kiedy miarą ich skuteczności jest zdobycie trwałego
zatrudnienia. W takich przypadkach konieczne okazuje się
budowanie całych sekwencji wsparcia, obejmujących również doświadczenie pracy, często w warunkach dopasowanych do możliwości i potrzeb danej osoby; doświadczenie,
które pozwoli beneficjentom na nabycie nawyku pracy
i przygotuje ich do wejścia lub powrotu na otwarty rynek
pracy. W przypadku niektórych grup stworzenie miejsca
pracy dopasowanego do możliwości i potrzeb może w ogóle warunkować podjęcie zatrudnienia. Z tego punktu widzenia podmioty ekonomii społecznej tworzące miejsca pracy
dla grup wykluczonych są jądrem tej ekonomii.
Podmioty ekonomii społecznej aktywne na rynku pracy pełnią następujące funkcje:
usługodawcy rynku pracy – świadczenie usług takich, jak
szkolenia, poradnictwo, pośrednictwo itp.,
pracodawcy – tworzenie miejsc pracy dedykowanych
grupom wykluczonym,
instytucji wspierającej zatrudnienie – inkubowanie przedsięwzięć zatrudnieniowych, pomoc w tworzeniu miejsc
pracy,
rzecznika – występowanie w imieniu grup wykluczonych.
W poniższym opracowaniu koncentrujemy się na funkcjach
usługodawcy rynku pracy i pracodawcy oraz na przestrzeni,
na której spotykają się funkcje pracodawcy i instytucji wspierającej zatrudnienie – w obszarze zatrudnienia socjalnego.
Podmiotowo opisujemy stowarzyszenia i fundacje używające instrumentów rynku pracy lub tworzące miejsca pracy w celu trwałego przywrócenia do zatrudnienia różnych
grup społecznych oraz spółdzielnie socjalne, które z definicji powinny pełnić rolę przyczółka dla osób, które nie
potrafią się odnaleźć na otwartym rynku. Koncentrujemy
się na tych podmiotach, ponieważ tu dystans inicjatorów
działań do ostatecznych beneficjentów jest stosunkowo
najmniejszy, czasami są to wręcz działania o charakterze samozatrudnieniowym. Pozwala to mieć nadzieję, że – przynajmniej z punktu widzenia beneficjentów – najlepiej odpowiadają one na ich potrzeby.
W kolejnych rozdziałach scharakteryzujemy rynek pracy
w Polsce, opiszemy organizacje pozarządowe świadczące
usługi rynku pracy i organizacje pozarządowe występujące
w roli pracodawcy dla grup wykluczonych oraz scharakteryzujemy spółdzielnie socjalne. W ostatniej części przedstawimy rekomendacje do dalszych poszukiwań, których wyniki
powinny być brane pod uwagę przy formułowaniu polityk
zatrudnieniowych.
1.
Wstęp
Funkcja podmiotów ekonomii społecznej aktywnych na rynku pracy
Ekonomia społeczna jako aktor rynku pracy
Ministerstwo Pracy i Polityki Społecznej podało 4 sierpnia
2006 roku informację, że w Polsce nastąpił największy od 4 lat
spadek bezrobocia. Stopa bezrobocia spadła do 15,7% procent (w styczniu była na poziomie 18%). Informacja ta jest
bardzo pocieszająca, ale nikt chyba nie ma wątpliwości,
że stopniowy wzrost zatrudnienia spowodowany jest poprawiającą się koniunkturą gospodarczą.
Największym wyzwaniem polskiego rynku pracy jest bardzo
niska stopa zatrudnienia i aktywności zawodowej. Zaledwie
55,2% ludzi w Polsce jest aktywnych zawodowo (zgodnie
z celami Strategii Lizbońskiej odsetek ten powinien wynosić 70%). Wśród osób biernych zawodowo 5% zniechęciło
się do poszukiwania pracy, 25% osób jako przyczynę bierności podaje chorobę lub niesprawność, choć w ostatnim
przypadku podejrzewać należy, że wiele spośród tych osób
mogłoby przyjąć aktywną postawę, gdyby nie obawiało się
utraty różnego rodzaju zasiłków i gdyby usunąć różnorodne
bariery utrudniające wejście na rynek pracy. Kolejną dużą
grupą (ponad 15% nieaktywnych zawodowo) są renciści
i emeryci, którzy uciekli przed bezrobociem na wcześniejsze
emerytury.
Uważa się, że bezrobocie strukturalne stanowi 80% całości
stanu bezrobocia. Bezrobotni z tej grupy charakteryzują się
zazwyczaj niskimi kwalifikacjami, niską mobilnością, niską
przedsiębiorczością, ich bezrobocie przyjmuje charakter
długotrwały.
Znaczna część bezrobotnych pozostających bez pracy
od ponad roku i dłużej nie jest w stanie przystosować się
do nowo tworzonych miejsc pracy. Badania popytu na pracę
GUS z 2005 roku i badania przedsiębiorstw przeprowadzone
przez NBP w 2003 roku wskazują, iż w 1/5 przedsiębiorstw
1. W oparciu o: M. Boni, I. Gosk, B. Piotrowski, J. Tyrowicz, J.J. Wygnański, Bezrobocie – co robić?
Rola organizacji pozarządowych na rynku pracy, Warszawa 2006.
zauważalny jest brak kandydatów do pracy o potrzebnych
kwalifikacjach.
Wśród ogółu osób bezrobotnych można wyróżnić wiele
grup o wyraźnej specyfice i wyjątkowo podatnych na wykluczenie z rynku pracy. Należą do nich osoby długotrwale
bezrobotne, mieszkańcy obszarów wiejskich, niepełnosprawni itp. Poniżej opisujemy niektóre z nich.
Szacuje się, że bezrobocie na obszarach wiejskich wynosi
około 1 341 000 osób. Dodatkowo istnieje bezrobocie ukryte w rolnictwie – 900 000 osób będących członkami rodzin
użytkujących gospodarstwa rolne jest z ekonomicznego
punktu widzenia osobami zbędnymi. Szczególną kategorię
wśród bezrobotnych stanowią byli pracownicy PGR i ich
rodziny. W latach 1989-2000 liczba zatrudnionych w byłych
PGR spadła z 450 000 do około 120 000. Dużym problemem
tej grupy jest niskie wykształcenie (43% mieszańców wsi
ma zaledwie podstawowe wykształcenie – w miastach 24%,
a wykształcenie wyższe zaledwie 4,3% – w miastach 13,7%)
oraz bardzo niska mobilność, co w zestawieniu z niskim popytem na pracę obniża szanse na zatrudnienie.
Niepełnosprawni stanowią 14,3% społeczeństwa polskiego. Dane GUS podają, że aż 80% osób niepełnosprawnych
w Polsce funkcjonuje poza rynkiem pracy. I choć coraz częściej pojawia się myślenie o osobie niepełnosprawnej jako
pełnosprawnym pracowniku, to nadal pozostają olbrzymie
bariery techniczne (niemożność dojazdu do miejsca pracy,
dostania się do budynku) i administracyjne (problemy z uzyskaniem dofinansowania do tworzenia miejsc pracy, mała
elastyczność form tego dofinansowania).
Wśród grup o małej liczebności, ale charakteryzujących się
wyjątkowo dużym problemem z uzyskaniem pracy, a przez
to często podlegających stałemu wykluczeniu są między
innymi osoby opuszczające zakłady karne, osoby chore psychicznie, bezdomni, imigranci, mniejszości narodowe. Poniżej kilka przykładów specyfiki różnych grup.
2.
Rynek pracy w Polsce1
Ilona Gosk
Jednostki penitencjarne opuszcza rocznie około 30 000 osób,
które mają olbrzymi problem ze znalezieniem pracy. Głównym powodem jest karalność, brak wykształcenia i przygotowania zawodowego, do tego często dochodzi brak miejsca wolnego od patologii, do którego były więzień mógłby
wrócić po odbytej karze pozbawienia wolności.
Do najtrudniejszych przedsięwzięć związanych z przywracaniem na rynek pracy zalicza się działania na rzecz osób
chorych psychicznie. W Polsce od roku 1989 istnieje nowy
system prawnych uregulowań dotyczących kwestii zatrudnienia i rehabilitacji, zarówno społecznej, jak i zawodowej,
wszelkiego typu osób wykluczonych społecznie oraz niepełnosprawnych, w tym osób z głębokimi zaburzeniami
psychicznymi. Skuteczność tych rozwiązań jest bardzo ograniczona, stopa bezrobocia wśród osób chorych psychicznie
jest ponad dwukrotnie wyższa niż w zbiorowości osób
niepełnosprawnych ogółem. Formami rehabilitacji społeczno-zawodowej obejmuje się w Polsce 10% osób chorych
psychicznie. 400 000 osób cierpiących na schizofrenię i inne
zaburzenia psychiczne nie objęto żadną formą pomocy.
Zgodnie z danymi z raportu PFRON z 2005 roku poziom
zatrudnienia osób chorych psychicznie w zakładach pracy chronionej wynosi niespełna 7,5%, z czego tylko wobec
2,5% orzeczono znaczny stopień niepełnosprawności.
Wszystkie problemy osób bezrobotnych kumulują się w grupie osób bezdomnych. Trafiają tu zarówno osoby chore
psychicznie, jak i opuszczające zakłady karne, powszechne
są uzależnienia. Ponadto sama bezdomność stygmatyzuje,
a brak dokumentów dyskwalifikuje często osoby bezdomne
jako potencjalnych pracowników. Szacuje się – w związku
z brakiem badań – że w Polsce osób bezdomnych jest 30-
80 000. Polskie organizacje pozarządowe – świadczące około 80% usług w sferze pomocy bezdomnym – szacują, że 70-
90% ludzi bezdomnych pozostaje bez pracy, co skazuje ich
na całkowite wykluczenie społeczne.
Poza wymienionymi są jeszcze inne grupy o specyficznym
charakterze, poważnie zagrożone wykluczeniem społecznym. Żadna z grup nie jest jednorodna, każda wymaga indywidualnego podejścia i kompleksowej pomocy. Pomoc
ta powinna zawierać w sobie zarówno klasyczne działania
zatrudnieniowe, jak i pomagać w zdobyciu doświadczenia zawodowego w miejscu pracy, często dostosowanym
do specyfiki problemów danej osoby.
Publiczne służby zatrudnienia (PSZ) mają często zbyt mało
zasobów, aby prowadzić działania na rzecz osób w szczególnie trudnej sytuacji na rynku pracy. Przy 2 443 372 bezrobotnych (dane z lipca 2006 roku) nawet znaczące zwiększenie
ilości pracowników merytorycznych nie rozwiąże problemu – oceny ilościowe zaktywizowanych bezrobotnych
zachęcają pracowników PSZ do koncentrowania wysiłków
na grupach stwarzających większą szansę na zatrudnienie. Dodatkowo PSZ nie realizują działań zintegrowanych,
warunkujących odniesienie sukcesu w postaci trwałego
zatrudnienia, a także świadczą usługi na rzecz osób zarejestrowanych jako bezrobotne, co wyklucza wiele grup z ich
działań. Podmioty komercyjne koncentrują się raczej na osobach bezrobotnych będących w bliskiej odległości na rynku
pracy, bo to jest bardziej opłacalne. Jedynymi podmiotami
aktywnymi i odnoszącymi sukcesy w tym obszarze są organizacje pozarządowe.
Ekonomia społeczna jako aktor rynku pracy
W 2006 roku2
 2,5% organizacji pozarządowych zadeklarowało, że ich najważniejszym polem działań jest „rynek pracy, zatrudnienie, aktywizacja zawodowa”, a 8,8% wskazało je jako
jedno z trzech głównych pól działań. 1,1% ogółu organizacji
zajmuje się pośrednictwem pracy, 3,6% doradztwem zawodowym, 3,7% szkoleniami i kursami zawodowymi, a 3,6%
aktywizacją zawodową.
Pogłębione badania działań związanych z rynkiem pracy
prowadzonych przez organizacje pozarządowe zrealizowane zostały w ramach programu „Bezrobocie – co robić?”3
.
„Działalność związaną z rynkiem pracy” zdefiniowano jako
stałą działalność w dziedzinie pomocy osobom bezrobotnym lub pracującym, związaną z poszukiwaniem lub utrzymaniem pracy oraz rozwojem zawodowym. Po analizie
różnych dostępnych baz danych udało się oszacować liczbę
organizacji aktywnych na tym polu na 1000-1300.
Wśród tych organizacji ponad 500 prowadzi działalność certyfikowaną – 116 ma status Agencji Zatrudnienia, 393 jest
zarejestrowanych w WUP jako jednostki szkoleniowe.
Geograficzny rozkład organizacji pozarządowych będących
instytucjami rynku pracy (ORP) odpowiada rozkładowi terytorialnemu organizacji pozarządowych w ogóle. ORP częściej spotykamy w dużych ośrodkach miejskich niż na wsi,
raczej w województwach zamożniejszych niż biednych. Powstają zazwyczaj w wyniku definiowania przez organizację
pozarządową kolejnych potrzeb beneficjentów jej działań.
Rozwój w kierunku świadczenia usług zatrudnieniowych
wymaga podnoszenia poziomu świadczonych usług i stałego rozwoju instytucjonalnego. A profesjonalizacja działań
oraz rozwój instytucjonalny jest zależny od kapitału ludzkie2 Wstępne wyniki badania ilościowego Kondycja organizacji pozarządowych i innych podmiotów ekonomii społecznej w Polsce 2006, Stowarzyszenie Klon/Jawor.
3 M. Boni, I. Gosk, B. Piotrowski, J. Tyrowicz, J.J. Wygnański, Bezrobocie- co robić? Rola organizacji pozarządowych na rynku pracy, Warszawa 2006.
go, którym organizacje dysponują, oraz dostępem do zasobów, dzięki którym mogą się rozwijać. Więcej tych zasobów
jest w miastach bogatych województw. Należy żywić nadzieję, że wraz rozwojem sektora coraz więcej ORP powstawać będzie w terenach, gdzie problem braku zatrudnienia
jest bardziej powszechny i dotkliwy.
Związek pomiędzy zasobnością (przekładającą się na liczbę
pracowników i budżet) a podejmowaniem działań prozatrudnieniowych ilustrują poniższe dane:
Tylko 15% organizacji rynku pracy nie zatrudnia w ogóle
płatnego personelu, opierając się w całości na pracy społecznej, dla porównania – wśród wszystkich organizacji pozarządowych tylko 25,9% zatrudnia płatnych pracowników4
.
Wśród ORP, które zatrudniają płatny personel, tylko 10% nie
posiada w ogóle pracowników zatrudnionych w formie
umowy o pracę. 75% badanych organizacji świadczących
usługi rynku pracy korzysta z pracy wolontariuszy (dla porównania – 44% wszystkich organizacji pozarządowych
współpracuje z wolontariuszami), 65% korzysta z niej realizując działania związane z usługami rynku pracy. 25% tych
organizacji zatrudnia ponad 15 osób. ORP bardzo często korzystają z usług pracowników zewnętrznych.
50% organizacji działających w obszarze rynku pracy w 2005
roku uzyskało przychody nie mniejsze niż 300 000 zł; 10%
miało przychody nie mniejsze niż 15 000 zł; 5% zadeklarowało brak przychodów (wśród ogółu organizacji pozarządowych 50% tych organizacji w 2005 roku miało przychody
nieprzekraczające 10 000 zł
).
Wyniki badań uzyskane w ramach programu „Bezrobocie
– co robić?” wskazują, że 77% organizacji pozarządowych
4 Wstępne wyniki badania ilościowego Kondycja organizacji pozarządowych i innych podmiotów ekonomii społecznej w Polsce 2006, Stowarzyszenie Klon/Jawor.
3.
Organizacje pozarządowe jako usługodawcy na rynku
pracy
Ilona Gosk
będących instytucjami rynku pracy angażuje się w organizowanie szkoleń dla osób bezrobotnych, 60% prowadzi
działania związane z doradztwem zawodowym i poradnictwem, a 55% z pośrednictwem pracy (ale większość z nich
działa nieformalnie – nie jest zarejestrowana w Krajowym
Rejestrze Agencji Zatrudnienia); 40% organizacji angażuje
się w działania związane z integracją społeczną i aktywizacją
społeczno-zawodową; 34% deklaruje aktywność w dziedzinie rozwoju przedsiębiorczości.
Około 60% organizacji rynku pracy kieruje swe działania
do konkretnych grup odbiorców. Wśród najczęściej wymienianych przez organizacje adresatów działań są: młodzież
(36,3%), niepełnosprawni (34,5%), długotrwale bezrobotni
(30,9%), kobiety (24,7%). Blisko 60% badanych organizacji
deklaruje działania na rzecz małych specyficznych grup
– w tym na rzecz beneficjentów zagrożonych wykluczeniem
(7,2%) oraz mieszkańców obszarów wiejskich (4%). Respondenci poproszeni o opisanie tych grup najczęściej wymieniali ich kilka, bądź to odwołując się do różnych projektów
realizowanych przez ich organizacje, bądź łącząc ze sobą
rozmaite kategorie odbiorców (np. „niepełnosprawna młodzież”, „kobiety ze środowisk wiejskich”), albo wreszcie wymieniając bardzo specyficzne ich typy (np. „osoby zarażone
wirusem HIV”).
Zgodnie z szacunkami prowadzonymi w ramach programu
„Bezrobocie – co robić?” 1000-1300 organizacji rynku pracy
wsparło w 2005 roku 200 000–300 000 beneficjentów. Potwierdzić to mogą wyniki badania Wolontariat, filantropia, zgodnie z którymi mniej więcej 1% dorosłych Polaków
(około 300 tysięcy osób) skorzystało w 2005 roku z usług
organizacji zajmujących się pomocą osobom bezrobotnym
lub innymi usługami rynku pracy. W tym samym roku publiczne służby zatrudnienia aktywnymi formami wsparcia objęły około 670 000 osób
300 000 osób to około 10% rejestrowanego bezrobocia
w Polsce w 2005 roku. Oczywiście pamiętać należy, że ORP
kierują swoje działania nie tylko do osób o statusie osoby
bezrobotnej, ale również do takich, które wymykają się statystykom. Ale nawet uwzględniając tę kwestię, ich działań
nie powinno się traktować jako marginalne.
Ponadto organizacje pozarządowe dysponują olbrzymim
kapitałem innowacji (jako że podejmują działania na rzecz
specyficznych grup, często pionierskie w skali kraju, zmuszone są do budowania własnej metodologii pracy, stąd też
są olbrzymim rezerwuarem wiedzy) i kapitałem społecznym
(działają w lokalnych środowiskach, podejmują działania
kompleksowe, często wykraczające poza działania rynku
6 M. Gumkowska, Wolontariat, filantropia 1% - raport z badania 2005, Stowarzyszenie Klon/Jawor, Warszawa 2006.
7 Dane Departamentu Rynku Pracy w Minisiterstwie Pracy i Polityki Społecznej
pracy, wzbogacając poprzez to społeczności lokalne)8
. Dzięki tym cechom tworzą często przedsięwzięcia nowatorskie,
a jednocześnie dobrze osadzone w specyfice danego środowiska, stąd też ich dorobek powinien być uwzględniany
przy formułowaniu aktywnej polityki rynku pracy.
8 M. Rogaczewska, J. Tyrowicz, Organizacje pozarządowe na rynku pracy: unikatowe grupy
czy uniwersalne kompetencje? Podsumowanie badania jakościowego (studiów przypadku), w: Bezrobocie – co robić? Rola organizacji pozarządowych na rynku usług pracy, FISE, Warszawa 2006.
Ekonomia społeczna jako aktor rynku pracy
Zaletą organizacji pozarządowych jest to, że w sytuacji deficytu miejsc pracy dopasowanych do możliwości poszczególnych grup beneficjentów same kreują te miejsca.
Wśród 1000-1300 organizacji pozarządowych działających
na rynku usług pracy 25% deklaruje tworzenie miejsc pracy
dla bezrobotnych. Wśród form zatrudnienia wymieniają: zatrudnienie socjalne, chronione, zatrudnianie w przedsiębiorstwach społecznych, zatrudnienie subsydiowane i wspomagane, staże, praktyki, pracę tymczasową, oferowanie innych
form zatrudnienia lub pracy zawodowej.
Jak to wygląda w całym sektorze organizacji pozarządowych?
W 2004 roku9
 2,2% organizacji pozarządowych zatrudniało
osoby bezrobotne w ramach wykonywania prac publicznych,
1,6% zatrudniało osoby niepełnosprawne w ramach tzw.
wspomaganego zatrudnienia, 9,6% – emerytów i rencistów.
Trochę więcej wiemy o zatrudnieniu różnych grup w 2006
roku10. Liczba organizacji zatrudniających osoby bezrobotne w ramach wykonywania prac publicznych spadła w tym
czasie do 0,2%. Spadła też nieznacznie liczba organizacji zatrudniających emerytów i rencistów (do 7,4%). Ponadto:
10,1% organizacji zatrudniało osoby powyżej 50 roku życia;
4,8% – osoby młode wchodzące na rynek pracy;
1,3% – osoby niepełnosprawne ruchowo;
1,3% – osoby wychodzące z długotrwałego bezrobocia;
0,5% – osoby pracujące w domu z powodów zdrowotnych;
0,3% – osoby pracujące w domu z powodów rodzinnych;
0,2% – osoby powracające na rynek pracy po odbyciu kar
pozbawienia wolności;
0,3% – emigrantów i uchodźców;
0,1% – osoby niesprawne intelektualnie.
9 Dane z badania Kondycja sektora organizacji pozarządowych w Polsce 2004, Stowarzyszanie
Klon/Jawor.
10 Wstępne wyniki badania ilościowego „Kondycja organizacji pozarządowych i innych podmiotów ekonomii społecznej w Polsce 2006, Stowarzyszenie Klon/Jawor.
Dane te nie są imponujące, ale musimy pamiętać, że obnażają one w pierwszej kolejności słabość samego sektora:
jedynie 25,9% organizacji pozarządowych zatrudnia płatny
personel. Jeśli sprawdzimy procent zatrudnienia poszczególnych grup defaworyzowanych w grupie organizacji zatrudniającej personel, rysuje się on następująco:
39,1% organizacji zatrudniało osoby powyżej 50 roku życia;
28,8 % – emerytów i rencistów;
18,4% - osoby młode wchodzące na rynek pracy;
5,0% – osoby niepełnosprawne ruchowo;
4,9% –osoby wychodzące z długotrwałego bezrobocia;
1,9% – osoby pracujące w domu z powodów zdrowotnych;
1,3% – emigrantów i uchodźców;
1,0% – osoby pracujące w domu z powodów rodzinnych;
0,6% – osoby powracające na rynek pracy po odbyciu kar
pozbawienia wolności;
0,3% – osoby niesprawne intelektualnie;
0,03% – osoby bezrobotne wychodzące z bezdomności.
Niestety nie mamy pełnych danych, pozwalających na porównanie tych wyników z wynikami dotyczącymi zatrudnienia w Polsce grup defaworyzowanych we wszystkich
sektorach. GUS wyróżnia w statystykach jedynie trzy z nich:
kobiety, niepełnosprawnych oraz emerytów i rencistów. Kiedy porówna się poziom zatrudnienia tych grup w sektorze
pozarządowym do zatrudnienia w sektorze państwowym
i prywatnym, proporcje układają się następująco11:
11 Zaprezentowane porównanie dotyczące poziomu zatrudnienia trzech grup zagrożonych
wykluczeniem na rynku pracy oszacowane zostało na podstawie danych Głównego Urzędu Statystycznego (badanie z 2004 roku uwzględnia zatrudnienie w sektorach państwowym i prywatnym) i Stowarzyszenia Klon/Jawor (badanie z 2006 roku dotyczące sektora
pozarządowego). Podany procent dotyczy skali zatrudnienia na 100% pracujących w danych sektorach.
4.
Organizacje pozarządowe jako pracodawcy
10
Ilona Gosk
Poziom zatrudnienia różnych grup w sektorach pozarządowym
oraz państwowym i prywatnym
Kobiety Niepełnosprawni
Emeryci /
renciści
Sektor państwowy
i prywatny 46% 1,8% 1,8%
Sektor pozarządowy 59,5% 1% Co najmniej
6,3%*
* Dane szacunkowe.
Z zestawienia wynika, że sektor pozarządowy daje pracę
emerytom i rencistom oraz jest sfeminizowany. Bezrobotne kobiety stanowiły w 2005 roku 54,3% ogółu bezrobotnych. Dyskryminacja tej grupy na rynku pracy przejawia się,
z jednej strony, niższymi zarobkami, z drugiej zaś kobiety
są rzadziej zatrudniane ze względu na funkcje biologiczne i społeczne – macierzyństwo i wychowywanie dzieci.
W sytuacji gdy podjęcie pracy w sektorze prywatnym lub
państwowym staje się utrudnione czy niemożliwe, sektor
pozarządowy ze względu na elastyczne formy zatrudnienia
i organizacji czasu pracy może być atrakcyjnym pracodawcą. W niemalże co trzeciej organizacji zatrudniającej płatny
personel kobiety są jedynymi pracownikami (30%).12 Niezależnie od przyczyn takiego stanu rzeczy organizacje pozarządowe są znaczącym pracodawcą dla tej grupy.
W przypadku niepełnosprawnych wyniki wypadają na niekorzyść organizacji pozarządowych. Tymczasem zatrudnienie takich osób może być efektywne ekonomicznie i społecznie zarówno dla niepełnosprawnych, jak i dla samych
organizacji13. Dzięki elastyczności zatrudnienia jego formy
mogą być ściśle przystosowane do potrzeb i możliwości
obu stron. Tym bardziej, że osoby niepełnosprawne za najkorzystniejsze dla nich uznały (oprócz umowy na czas nieokreślony i w pełnym wymiarze czasu pracy) takie, jak: umowa na czas nieokreślony w niepełnym wymiarze czasu pracy,
umowa o dzieło, umowa zlecenia i samozatrudnienie. Każda
z tych form jest korzystna dla pracodawcy14. Można także zauważyć rosnącą aktywność trzeciego sektora w tworzeniu
chronionego rynku pracy dla niepełnosprawnych. „Coraz
częściej staje się (trzeci sektor – przyp. autorek) organizatorem zakładów aktywności zawodowej, zakładów pracy
chronionej, a także warsztatów terapii zajęciowej. Taki sposób wspierania aktywności i rehabilitacji zawodowej osób
niepełnosprawnych może być efektywny zarówno ekonomicznie, jak i społecznie.”15
Nie mamy badań dotyczących innych grup. Dobrze rokuje fakt, że organizacje pozarządowe świadomie zatrudniają
12 Wstępne wyniki badania ilościowego Kondycja organizacji pozarządowych i innych podmiotów ekonomii społecznej w Polsce 2006, Stowarzyszenie Klon/Jawor.
13 Za portalem://pomocspoleczna.ngo.pl/x/144553
14 Ewa Bogacz-Wojtanowska, Formy zatrudnienia osób niepełnosprawnych w organizacjach
pozarządowych – wyniki badań empirycznych, w: kwartalnik Trzeci sektor, nr 4 – jesień 2005/
zima 2006.
15 Tamże.
różne grupy będące w dużej odległości od rynku pracy i jeśli
zwiększać będzie się zatrudnienie w tych podmiotach (przy
czym pamiętać należy, że zatrudnienie w Polsce w trzecim
sektorze wynosi obecnie 1% ludzi aktywnych zawodowo, a
w krajach Europy zachodniej ponad 10%), zwiększać się będzie pula miejsc pracy dla tych właśnie osób.
Jedną z cech charakteryzujących trzeci sektor jest duży
udział pracy wolontarystycznej. „Nieodpłatne, dobrowolne
poświęcanie czasu na pracę społeczną w organizacjach pozarządowych, ruchach społecznych i religijnych”16 to istotny
instrument rynku pracy. W 2005 roku 23,2%, czyli ok. 6,9 mln
dorosłych Polaków angażowało się w działalność wolontarystyczną, a od 2001 roku liczba ta wzrosła dwukrotnie.
Większość wolontariuszy stanowią mężczyźni (53%), osoby
młode, poniżej 25 roku życia (uczniowie i studenci), a także osoby z wyższym wykształceniem. Wolontariusze swoją
pracą wspierają przede wszystkim organizacje pomagające najuboższym, ruchy religijne, organizacje ratownicze
(Ochotnicze Straże Pożarne, GOPR, WOPR). Głównym powodem zaangażowania w tego typu działalność są moralne,
religijne i polityczne przekonania (64%), zainteresowania
i przyjemność (37%), a także nadzieja na odwzajemnienie
pomocy w przyszłości (33%).17
Grupą, która nie tylko stanowi większość wśród wolontariuszy, ale której udział dynamicznie się zwiększa, jest młodzież.
Wzrastającego znaczenia tej kategorii osób w aktywności
wolontarystycznej nie można tłumaczyć jedynie większą
wiedzą czy świadomością społeczeństwa na temat trzeciego sektora. Można natomiast wysunąć hipotezę, że jest
to spowodowane trudnościami, na jakie napotykają młodzi
ludzie na rynku pracy. Wolontariat w organizacjach pozarządowych jest także szansą na zdobycie doświadczenia.18
Jednakże zagadnienie to wymaga weryfikacji, podobnie jak
podejmowanie pracy wolontarystycznej przez członków
grup defaworyzowanych. Tego typu aktywność w znaczącej
mierze może się przyczynić do ich reintegracji społecznej, a
w konsekwencji ułatwić funkcjonowanie na rynku pracy.
16 Marta Gumkowska, Wolontariat, filantropia i 1%. Raport z badań 2005, Stowarzyszenie
KLON/JAWOR.
17 Tamże.
18 Tamże.
11
Ekonomia społeczna jako aktor rynku pracy
Instytucją, która z założenia jest tworzona przez bezrobotnych,
w tym defaworyzowanych, i której członkami są przede wszystkim osoby z grup wykluczonych, jest spółdzielnia socjalna.
To podmiot o podwójnej naturze: ekonomicznej i społecznej.
Spółdzielnia socjalna – według ustawy o spółdzielniach socjalnych z 27 kwietnia 2006 roku – jest wspólnym przedsiębiorstwem prowadzonym w oparciu o osobistą pracę członków.
Działa na rzecz ich społecznej i zawodowej reintegracji, może
też prowadzić działalność społeczną i oświatowo-kulturalną
na rzecz swoich członków i społeczności lokalnej. Nie jest nastawiona na generowanie zysku, ale na powstanie i utrzymanie miejsc pracy dla osób o niskich kwalifikacjach (bezrobotni,
członkowie grup defaworyzowanych: niepełnosprawni, bezdomni, osoby po uzależnieniach, osoby opuszczające zakłady
karne, chorzy psychicznie, uchodźcy). Praca w spółdzielniach
socjalnych ma przeciwdziałać wykluczeniu społecznemu.
Członkowie spółdzielni sami organizują sobie pracę w sensie
wyboru profilu działania – takiego, jaki odpowiada potrzebom
społeczności. Niezwykle istotne jest to, że pracować w takiej
spółdzielni mogą osoby, które mają duże trudności z wejściem
na otwarty rynek pracy. Można powiedzieć, że spółdzielnie
socjalne stanowią „chroniony rynek pracy”, gdyż oprócz konkretnej grupy beneficjentów same korzystają z ułatwień organizacyjnych: możliwości refundacji składek na ubezpieczenie społeczne dla osób tworzących spółdzielnie, zwolnienie
od opłat sądowych za wpis do Krajowego Rejestru Sądowego
oraz Monitora Sądowego i Gospodarczego. Ponadto mogą
wykonywać zadania na rzecz administracji publicznej na zasadach określonych w ustawie o działalności pożytku publicznego i o wolontariacie.
Spółdzielnia socjalna nie może liczyć mniej niż 5 i więcej niż
50 członków. Wyjątek stanowią spółdzielnie przekształcone
ze spółdzielni inwalidów lub niewidomych – te mogą liczyć
więcej niż 50 członków. Z punktu widzenia ilości miejsc
pracy nie są to duże liczby, ale ma to swoje uzasadnienie.
Po pierwsze, efektywna reintegracja społeczno-zawodowa i tworzenie więzi społecznych możliwe są wtedy, gdy
współpracuje ze sobą niewiele osób, a szanse anonimowości są niewielkie. Po drugie, sam charakter spółdzielni socjalnej, założenia jej funkcjonowania i ułatwienia organizacyjne
sprawiają, że tworzy je coraz więcej bezrobotnych. Według
strony Żarskiej Spółdzielni Socjalnej19 8 czerwca 2006 roku
istniały 52 spółdzielnie socjalne, w tym 4 w trakcie tworzenia. Profil ich działalności jest rozmaity: od spółdzielni wielobranżowych po wyspecjalizowane w jednej branży.
Spółdzielnia socjalna może angażować wolontariuszy oraz
prowadzić statutową działalność odpłatną. Całość nadwyżki
bilansowej przeznaczana jest na zwiększenie funduszu zasobowego, fundusz inwestycyjny i na cele związane z reintegracją
społeczno-zawodową jej członków. Oznacza to, że z nadwyżek
skorzysta wspólnota, a nie pojedynczy członkowie.
Inicjatywny charakter spółdzielni socjalnych, preferowanie
osób zagrożonych wykluczeniem, niewielka liczebność
członków, demokratyczny charakter uczestnictwa (zarządzania) w spółdzielni, rozwiązania służące wzmacnianiu
pozycji ekonomicznej przedsiębiorstwa – to wszystko czyni ze spółdzielni socjalnych instytucje znaczące w systemie zabezpieczenia społecznego, które mogą się rozwijać
z powodzeniem.
Może okazać się również kluczowym ogniwem w aktywizacji zawodowej osób wykluczonych społecznie. Niepokojące w związku z tym jest to, że dotychczas powstało bardzo
niewiele spółdzielni tego typu, brakuje też otoczenia, w którym mogłyby się rozwijać oraz instytucji inkubujących ich
powstawanie – obecnie zajmują się tym głównie organizacje pozarządowe, przy czym jest to zazwyczaj jedno z wielu
działań na rzecz podopiecznych tych organizacji i ma charakter incydentalny.
19 http//www.socjalna.pl
5.
Spółdzielnie socjalne
12
Ilona Gosk
Wychodzimy z założenia, że jednym z ważniejszych narzędzi
rynku pracy są dopasowane do możliwości i potrzeb beneficjentów miejsca pracy, które pozwolą im nabyć nawyki pracy, a przez to ułatwią wejście na otwarty rynek (wierzymy,
że tylko bardzo specyficzne grupy – jak np. niepełnosprawni
intelektualnie, powinny być objęte chronionymi formami
zatrudnienia). Możemy zakładać, że spółdzielnie socjalne
(zgodnie z przeznaczeniem) oraz organizacje pozarządowe
(zgodnie z misją) mogą tworzyć takie miejsca pracy. Jednakże brakuje nam wiedzy o tym, ile takich miejsc pracy
powstaje, a w szczególności brakuje danych pozwalających
zweryfikować, na ile skuteczne jest budowanie takich „pomostowych” miejsc pracy i czy rzeczywiście mają one charakter przejściowy, czy też uzależniają od siebie.
Nie dysponujemy danymi na temat zatrudnienia grup defaworyzowanych w tradycyjnych spółdzielniach (zatrudnienie
grup defaworyzowanych jest dla nas wyznacznikiem przynależności tych podmiotów do obszaru ekonomii społecznej). Nie mamy też wiedzy, czy biznes tworzy miejsca pracy dla tych grup (poza zatrudnianiem niepełnosprawnych
w ramach zakładów pracy chronionej). Brak tych danych jest
poważnym kłopotem przy formułowaniu lokalnych i ponadlokalnych strategii działania na rzecz różnych grup społecznych. Dlatego też powinniśmy dołożyć starań, aby GUS
poszerzył spektrum zbieranych danych, uwzględniając różne, nawet niszowe grupy. Dane w tym zakresie są niezbędne również do oceny rezultatów wdrażania Europejskiego
Funduszu Społecznego EFS (jak dotąd nie mamy wiedzy,
kto był rzeczywistym beneficjentem środków unijnych i jak
zmieniła się sytuacja beneficjantów działań w odniesieniu
do rynku pracy).
Nie wiemy też, jaka jest skuteczność działań organizacji pozarządowych zajmujących się usługami zatrudnieniowymi
w przypadku różnych grup defaworyzowanych i jak dostępność środków unijnych wpłynęła na działania organizacji
pozarządowych na rynku pracy. Podejrzewamy, że ograniczenie narzędzi oraz sekwencji działań możliwych do finansowania z EFS może prowadzić do ujednolicenia działań
organizacji pozarządowych, ze szkodą dla ich innowacyjności i kapitału społecznego. Kierowanie strumieni pieniędzy do wybranych grup społecznych może wykluczyć lub
ograniczyć działania na rzecz grup, dla których wsparcie nie
zostało przewidziane, bądź też nie przewidziano wystarczającej ilości środków.
Wszystkie powyższe dane powinny stanowić podstawę
do formułowania polityk zatrudnieniowych, w tym do podejmowania decyzji o ich finansowaniu (również ze źródeł
europejskich). Jest to szczególnie ważne przy niedoborze
środków na aktywne polityki rynku pracy oraz deficyty w zakresie metodologii rozwiązywania problemów społecznych.