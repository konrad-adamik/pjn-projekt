1. Wstęp
Problem komunikacji stanowi aktualnie jedno z największych wyzwań, z jakimi
zmagają się od kilku lat szefowie działów IT. Świadczą o tym badania przeprowadzone przez firmę konsultingową Deloitte [Deloitte 2013]. Z tego względu coraz
więcej czasu poświęca się przedsięwzięciom mającym na celu doprowadzenie do
stanu, w którym problemy z komunikacją na linii IT–biznes będą znacznie ograniczone. Osiągnięcie takiego stanu jest możliwe tylko wtedy, gdy organizacja będzie
identyfikować problemy w komunikacji oraz opracowywać metody, techniki i narzędzia do przeciwdziałania im1
.
Celem artykułu jest przedstawienie metod i narzędzi rozwiązywania problemów,
jakie zidentyfikowano w komunikacji na styku relacji IT–biznes. W drugim punkcie tekstu zdefiniowano pojęcia „metoda”, „narzędzie” i „technika”, w trzecim zaś
wskazano problemy występujące w komunikacji IT−biznes, do czego wykorzystano
diagram przyczyn i skutków2
. Zastosowanie tego narzędzia pozwoliło zobrazować
przyczyny występowania badanego zjawiska. Diagram ten stał się podstawą analizy występowania problemów z komunikacją oraz poszukiwania metod, narzędzi
i technik służących do ich rozwiązywania. Wyniki analizy przedstawiono w punkcie
czwartym artykułu.
Niniejszy tekst jest kontynuacją problematyki poruszanej wcześniej przez autorki w opracowaniu Identyfikacja problemów komunikacji w relacji IT–biznes w projektach informatycznych. Spojrzenie z perspektywy uczestnika procesu wytwórczego
opublikowanym w Informatyce Ekonomicznej nr 2(40)2016.
2. Definicje metod i narzędzi
W celu zachowania porządku niniejszej publikacji należały przytoczyć definicje takich pojęć, jak „metoda” i „narzędzie” – zob. tab. 1.
Warto również odwołać się do pojęcia, które jest ściśle związane z tymi omówionymi w tab. 1. Technika, bo o niej mowa, stanowi część składową metod lub narzędzi. Jest to przyjęty tok postępowania (procedura, receptura) dotyczący konkretnej
części problemu. Technika jest świadomie i konsekwentnie przestrzegana, bo tylko
wtedy pozwala osiągnąć zamierzone cele cząstkowe [Mazur, Gołaś 2010, s. 105].
Metoda stosowana jest do określonego etapu w procesie wytwórczym. Narzędzia i techniki wykorzystywane są w całym cyklu wytwarzania. Tym, co je łączy,
jest występujące między nimi sprzężenie [Chomiak-Orsa, Kołtonowska 2016]. Dane
przetwarzane są przez narzędzia, a informacje z nich otrzymane są podstawą stosowania określonych metod, procedur postępowania.
1
 W myśl szóstej zasady zarządzania jakością decyzje powinny być podejmowane na podstawie
danych opisujących fakty z przeszłości i teraźniejszości [Hamrol, Mantura 2005]. 2
 Zwany również diagramem Ishikawy, diagramem rybiego szkieletu [Smith 2004].
30 Iwona Chomiak-Orsa, Alicja Kołtonowska
Tabela 1. Definicje pojęć
Pojęcia Autorzy Definicja
Metoda Adam Hamrol,
Władysław Mantura
Jest to oddziaływanie „średnioterminowe” wpływające
na jakość projektową i wykonanie. Bazuje na ogólnie
przyjętych procedurach postępowania [Hamrol, Mantura
2002].
Radosław Wolniak,
Bożena Skotnicka
Metoda charakteryzuje się planowanym, powtarzalnym,
potwierdzonym naukowo sposobem postępowania
[Wolniak, Skotnicka 2007].
Anna Mazur,
Hanna Gołaś
Jest to norma postępowania uznana przez jakąś osobę za
obowiązującą [Mazur, Gołaś 2010, s. 105].
Narzędzie Adam Hamrol,
Władysław Mantura
Jest to sposób oddziaływania „krótkoterminowego”. Wyniki
stosowania określonego narzędzia są widoczne natychmiast.
Narzędzia powinny być używane razem z metodami. Tylko
wtedy przynoszą zamierzony efekt [Hamrol, Mantura
2002].
Radosław Wolniak,
Bożena Skotnicka
Wykorzystywane jest do zbierania i przetwarzania
danych. Zwykle służy do monitorowania całego cyklu
produkcyjnegoa [Wolniak, Skotnicka 2007].
Józef Frąś,
Marian Gołębiowski,
Anna Bielawa
Służy do gromadzenia i przetwarzania danych oraz do
nadzorowania i diagnozowania procesów projektowania
[Frąś, Gołębiowski, Bielawa 2006].
a W niniejszej pracy cyklem produkcyjnym jest proces wytwarzania oprogramowania.
Źródło: opracowanie własne.
Wprowadzenie metod, narzędzi i technik do organizacji, które mają na celu poprawę jakości i efektywności procesu wytwórczego oprogramowania, często trafia
na opór i brak zrozumienia niektórych uczestników tego procesu. Z punktu widzenia pracowników jest to kolejna forma przyczyniająca się do zwiększenia formalizacji w procesie, zamiast do optymalizacji czasu dostarczania produktów. W związku
z tym, aby skutecznie wykorzystywać te instrumenty, niezbędne jest zrozumienie potrzeby ich stosowania oraz pełne zaangażowanie i wsparcie ze strony menedżerów.
3. Procedura badawcza
W artykule przyjęto, że wyznacznikiem istnienia problemów związanych z komunikacją w projektach informatycznych są problemy, jakie zidentyfikowały i opisały
autorki niniejszej publikacji w artykule Identyfikacja problemów komunikacji w relacji IT–biznes w projektach informatycznych. Spojrzenie z perspektywy uczestnika
procesu wytwórczego. W artykule tym zaprezentowano szczegółowo przyczyny występowania problemu, jednak nie wskazano sposobów jego rozwiązania, co skłoniło
autorki do podjęcia tej próby w niniejszej publikacji. Aby osiągnąć cel, wykonano
takie zadania, jak:
Metody i narzędzia rozwiązywania problemów komunikacji w relacji IT−biznes... 31
1. Budowa diagramu Ishikawy na podstawie wyników uzyskanych w prowadzonych w badaniach roku 20163
:
a) określenie przedmiotu analizy (głowa ryby),
b) zestawienie czynników opisujących problem (główne kategorie),
c) zestawienie problemów i przyczyn,
d) rozdzielenie czynników przyczynowych i skutkowych (ości).
2. Analiza poszczególnych przyczyn i wskazanie rozwiązania danego problemu
z wykorzystaniem własnych doświadczeń i literatury4
.
Rys. 1. Uproszczony schemat postępowania badawczego
Źródło: opracowanie własne.
Uproszczony schemat przyjętego postępowania badawczego przedstawia diagram na rys. 1.
4. Identyfikacja problemów komunikacji na linii IT–biznes
Autorki niniejszej publikacji poświęciły wiele czasu, aby zidentyfikować problemy,
jakie w komunikacji widzi biznes i IT. Wyniki analizy przedstawiono na diagramie
Ishikawy (rys. 2, 3)5
, którego istotą jest wskazanie przyczyn i zależności wywołujących dany problem [Wawak 2011]. Diagram ten ma kształt rybiej ości. Głowa reprezentuje analizowany problem, kręgosłup skupia rozłożone promieniście przyczyny,
które obrazowane są za pomocą ości [Gajewski 2007].
Główne przyczyny problemów w komunikacji na linii IT–biznes dostrzegane
przez dwie strony tej relacji można zaklasyfikować do trzech grup, takich jak: metoda, człowiek i zarządzanie6
.
3
 Zbadano około 20 projektów w różnych instytucjach finansowych, w które było zaangażowanych
średnio 100 osób ze środowiska biznesu i IT (w każdy z nich). Więcej na ten temat we wcześniejszej
publikacji autorek: Identyfikacja problemów komunikacji w relacji IT–biznes w projektach informatycznych. Spojrzenie z perspektywy uczestnika procesu wytwórczego. 4
 Analizę prowadzono od grudnia 2016 r. do lutego 2017 r.
5
 Kaoru Ishikawa, profesor Uniwersytetu w Tokio, w roku 1962 opublikował założenia do swojego
wykresu, zwanego diagramem Ishikawy, diagramem rybiej ości, diagramem przyczynowo-skutkowym. 6
 Oprócz tych kategorii analizowano również maszyny, narzędzia i materiały. 
32 Iwona Chomiak-Orsa, Alicja Kołtonowska
Z perspektywy biznesu na nieefektywną komunikację wpływają (rys. 2):
• stosowane przez IT metody, takie jak dostarczanie szkiców ekranów zamiast ich
prototypów czy też wytwarzanie dokumentacji technicznej niezrozumiałej dla
biznesowych odbiorców,
• ludzie z branży IT, którzy nie myślą kategoriami biznesu, nie mają wiedzy procesowej,
• stosowane procedury zarządcze, przyczyniające się do braku aktualnej dokumentacji projektowej w jednym miejscu.
Metoda
Człowiek
Zarządzanie
IT nie myśli biznesowo
Nie zwracanie uwagi
na rozwiązanie
w całości
Brak znajomości pojęć
dziedzinowych
Prototyp
Szkic zamiast prototypu
Dokumentacja techniczna
Specyfikacja komunikatów
technicznych
Notacje
Brak wiedzy procesowej
Implementacja
funkcjonalności w oderwaniu
od procesu
Aktualna dokumentacja projektowa
Różne miejsca składowania
dokumentacji
Nieefektywna
komunikacja IT –
biznes
(perspektywa biznesu)
Rys. 2. Komunikacja na linii IT–biznes – punkt widzenia przedstawicieli środowiska biznesu
Źródło: opracowanie własne.
Z punktu widzenia przedstawicieli środowiska IT na nieefektywną komunikację
wpływają (rys. 3):
• stosowane metody, np. specyfikacja wymagań biznesowych na poziomie zbyt
ogólnym, który nie pozwala w pełni zrozumieć projektowanej zmiany, opisywanie procesów biznesowych bez wykorzystania diagramów,
Metody i narzędzia rozwiązywania problemów komunikacji w relacji IT−biznes... 33
Metoda
Człowiek
Zarządzanie
Biznes nie wie czego chce
Brak określonych
sposobów realizacji celów
z fazy strategicznej
Brak określonych
korzyści finansowych
Brak
konkretnych
wymagań
Zbyt ogólny poziom
wymagań
Brak znajomości notacji UML, BPMN
Brak szkoleń z notacji
Brak wiedzy informatycznej
Brak szkoleń z zakresu
wytwarzania oprogramowania
Duża liczba chanege request
Brak zaangażowania we
wcześniejsze fazy wytwarzania
Nieefektywna
komunikacja IT–
biznes
(perspektywa IT)
Rys. 3. Komunikacja na linii IT–biznes – perspektywa reprezentantów środowiska IT
Źródło: opracowanie własne.
• ludzie z biznesu, którzy nie wiedzą dokładnie, jaki ma być efekt danego przedsięwzięcia, nie mają wiedzy informatycznej,
• procesy zarządzania wynikające z braku zaangażowania reprezentantów biznesu
we wcześniejsze fazy przedsięwzięcia informatycznego.
5. Propozycje rozwiązań zidentyfikowanych
problemów komunikacji
Identyfikacja problemów i przyczyn ich powstawania przyczyniła się do poszukiwania metod, narzędzi i technik przeciwdziałania ich występowaniu. Propozycje rozwiązań poszczególnych problemów przedstawiono w tab. 2 i 4. 
34 Iwona Chomiak-Orsa, Alicja Kołtonowska
Tabela 2. Propozycje rozwiązania problemów zgłoszonych przez przedstawicieli świata biznesu
Problem Komentarz Propozycja rozwiązania
1 2 3
IT nie myśli
biznesowo
Myślenie biznesowe to
posługiwanie się nazwami
ze słownika biznesu
w odniesieniu do dziedziny
biznesowej w zakresie,
na jaki pozwalają reguły,
które rządzą tymi nazwami
[Bartyzel 2015].
Celem nadrzędnym w projekcie jest stworzenie
wspólnego słownika pojęć dla danej dziedziny
biznesoweja
. Słownik ten powinien:
• zostać umieszczony na wspólnej platformie
dostępnej dla całej organizacji,
• mieć wskazaną osobę odpowiedzialną za
wprowadzanie i aktualizację pojęć,
• powinien zawierać określoną strukturę (tab. 3)b
.
Brak wiedzy
procesowej
Wiedza procesowa to
wiedza o procesach
funkcjonujących
w organizacji w ramach
danej domeny biznesowej
Należy znać procesy biznesowec
. To z procesu
wnioskuje się, która czynność ma być wspierana
systemowo.
Należy zrozumieć, jak przedstawiciele biznesu
myślą i jak wykonują swoją pracę. W tym celu
pomocne będzie:
• wysłanie analityka do pracowników ze sfery
biznesu operacyjnego, by mógł przyjrzeć się
pracy ludzi, dla których będzie realizował
projekt,
• tworzenie diagramów procesów podczas
warsztatów wspólnych z przedstawicielami
biznesu; na tych diagramach od razu warto
wskazać kroki które mają zostać wsparte
systemowo, np. przez wyróżnienie ich innym
kolorem.
Pozwoli to uzyskać pewność, że oczekiwania
reprezentantów sfery biznesu zostaną spełnione.
Prototyp Szkic zawiera płaski obraz
informacji. Na szkicach
widać to, co powinien
zawierać ekran – zakres
informacyjny i nazwy
funkcjonalności.
Przedstawienie zależności
wymaga dodatkowej
wizualizacji. W przypadku
prototypów zależności
pokazuje się na tym samym
ekranie (rys. 4).
Należy tworzyć interaktywne prototypy ekranów,
tzw. makiety. Czas, który poświęca się na
przerysowywanie szkiców do narzędzi, należy
przeznaczyć na przygotowanie prototypów
z użytkownikami końcowymi. Dzięki temu
zaprojektowane zostanie rozwiązanie, w którym
uzyska się:
• łatwą nawigację po ekranach,
• właściwe rozmieszczenie modułów
funkcjonalnych,
• użycie odpowiednich elementów graficznych.
Reprezentanci środowiska biznesowego
i programiści nie będą musieli sobie wyobrażać,
jak będzie wyglądał obraz formularza po zmianach
− będą mieć rzeczywisty tego obraz. Dodatkowo
będą mogli od razu zgłaszać uwagi. Pozwoli to
uniknąć wielu błędów, które się pojawiają podczas
fazy testów (User Acceptance Tests)
d
. 
Metody i narzędzia rozwiązywania problemów komunikacji w relacji IT−biznes... 35
1 2 3
Aktualna
dokumentacja
projektowa
Dokumentacja projektowa
to narzędzie pośredniej
komunikacji na styku
IT−biznes.
Należy stworzyć jedno miejsce do zarządzania
dokumentami i komunikacją. Doskonałym
narzędziem może być platforma SharePoint.
Jest to rozwiązanie służące do przechowywania
i wersjonowania dokumentów. Dodatkowo można
ustawić otrzymywanie powiadomień na e-mail,
kiedy w projekcie pojawia się nowy dokument do
weryfikacji. Nie wolno dopuszczać do sytuacji,
gdy pracownicy działu IT i przedstawiciele biznesu
bazują na tych samych dokumentach, lecz na
innych wersjach. Jest to szczególnie ważne podczas
pracy w zespołach projektowych, w których część
dostawców pochodzi z zewnątrz organizacji.
Dokumentacja
techniczna
Głównym dokumentem
projektowym dla biznesu
jest dokument HLD (High
Level Design)
Należy oddzielić część, która podlega akceptacji
biznesu, od części technicznej. Mówiąc „część
techniczna”, należy mieć na uwadze odwołania
do struktur baz danych czy też specyfikację
komunikatów między systemami. Można
zastosować dwa rozwiązania:
• podzielić dokument na dwie części: część
przeznaczoną do akceptacji biznesu i IT, część
przeznaczoną tylko do akceptacji działu IT,
• wysyłając dokument do akceptacji
reprezentantów sfery biznesu, należy wprost
wskazać te punkty, które mają duże znaczenie.
a Określone pojęcie biznesowe stosowane jest w jakimś konkretnym kontekście, rozumianym jako
obszar dziedziny biznesowej, w której każde pojęcie ma dokładnie jedno znaczenie [Evans 2003]; b
 Ważne jest wskazanie właściciela biznesowego danego pojęcia wraz z nazwą jednostki, w której pracuje. Osoba ta będzie informowana o wszelkich zmianach wprowadzanych przez inne osoby w definicji pojęcia. Osoba ta będzie akceptować to pojęcie biznesowe; c
 Proces biznesowy jest sekwencją
czynności, które należy wykonać, aby uzyskać określony cel biznesowy. Czynności te mogą przedstawiać działania systemu, interakcje użytkownika lub czynności manualne. Czynności manualne nie
są wspierane przez system informatyczny. Przykładem czynności manualnej jest wysłanie paczki do
partnera biznesowego [Weske 2012]; d
 W sieci można znaleźć wiele darmowych narzędzi do tworzenia
makiet. Dodatkową zaletą jest to, że część tych rozwiązań pozwala na pracę w zespole i wzajemne
komentowanie prac. Więcej na: http://blog.strefakursow.pl/przydatne-narzedzia-do-tworzenia-makietstron-internetowych-i-aplikacji.html.
Źródło: opracowanie własne.
36 Iwona Chomiak-Orsa, Alicja Kołtonowska
Tabela 3. Struktura słownika pojęć biznesowych – przykład
Nazwa Opis Reguły Kontekst Właściciel
biznesowy
Jednostka
organizacyjna
Rachunek
bieżący
Rodzaj rachunku
bankowego
przeznaczonego
do gromadzenia
środków
pieniężnych oraz
przeprowadzania
rozliczeń
pieniężnych
Ma unikatowy
numer
Na rachunku
bieżącym
mogą być
prowadzone
wpłaty
i wypłaty
Sprzedaż Jan Kowalski Dział
Sprzedaży
Produktów
Bankowych
Źródło: opracowanie własne.
Rys. 4. Różnica między szkicem a prototypem
Źródło: opracowanie własne.
Tabela 4. Propozycje rozwiązania problemów zgłoszonych przez reprezentantów branży IT
Problem Komentarz Propozycja rozwiązania problemu
1 2 3
Biznes nie wie,
czego chce
Przedstawiciele
biznesu widzą,
czego chcą,
ponieważ są
specjalistami
w swojej dziedzinie.
Wiedzą, że chcą
rozwiązać jakiś
Reprezentanci biznesu odpowiadają na pytanie,
dlaczego i po co chcą wprowadzić daną zmianę.
Pracownicy działu IT odpowiadają na pytanie, jak tę
zmianę można wprowadzić w określonej architekturze
systemu. Aby lepiej zrozumieć problem, należy tworzyć
z przedstawicielami biznesu use case lub user stories.
Opracowując user stories, należy bazować na personacha
[Adzic 2014]. Te narzędzia stworzono po to, by poprawić
Metody i narzędzia rozwiązywania problemów komunikacji w relacji IT−biznes... 37
1 2 3
problem, osiągnąć
dany cel −
w przeciwnym razie
nie zgłosiliby się
do IT. Nie wiedzą
jedynie, czego
potrzebują:
jakich rozwiązań
technologicznych.
komunikację między pracownikami branży IT i biznesu.
Należy nauczyć reprezentantów biznesu korzystać z tych
narzędzi, by przy kolejnych projektach sami wychodzili
z inicjatywą do ich tworzenia (rys. 5).
Brak wiedzy
informatycznej
Przedstawiciele
biznesu to eksperci
w swojej dziedzinie
przedmiotowej.
Nie są ekspertami
w obszarze
technologii
informatycznych.
To zadanie należy
do pracowników
działu IT.
Należy edukować przedstawicieli sfery biznesu. Należy
mówić o tym, dlaczego czegoś nie można wykonać
w aktualnej architekturze. Należy także szacować
zmiany z ekspertami i przedstawiać wyniki pracownikom
z branży biznesowej. Powinno się tworzyć alternatywne
rozwiązania.
Brak
konkretnych
wymagań
Przedstawiciele sfery
biznesu nie wiedzą,
jak szczegółowo
specyfikować swoje
wymagania. To
zadaniem analityka
(pracownika IT) jest
spisanie wymagań
na poziomie
szczegółowości
pozwalającym na
rozpoczęcie prac
projektowych.
Wymagania są pomostem między reprezentantami
branży IT i biznesu, określają zakres realizowanego
przedsięwzięcia, dlatego proces ich zbierania jest
najważniejszym etapem w projekcie informatycznym.
Należy zadawać pytania konkretyzujące:
→ Z czego się składa…?
→ Jak poznać, że…?
→ Jak często występuje…?
→ Czym się różni od…?
Pracownicy branży biznesu nie powinni stosować
określeń: tak samo jak, mało, dużo, efektywny, optymalny,
bo to nie są konkretne informacje dla przyszłej
implementacji. W rozmowach z reprezentantami biznesu
należy parafrazować, czyli starać się podsumowywać to,
co zostało ustalone, a nie powtarzać użyte sformułowania.
Powinno się wykorzystywać takie formuły, jak:
→ Jeśli dobrze zrozumiałem, to …
Należy rozmawiać z przedstawicielami biznesu
o priorytetach. Nie powinno się pytać, co jest ważneb
,
lecz:
→ Jakie będą korzyści finansowe wdrożenia danej
funkcjonalności?
→ Która z funkcjonalności w twoim procesie będzie
wykorzystana jako pierwsza?
Brak znajomości
notacji UML,
BPMN
Umiejętność
posługiwania się
notacjami należy
Powinno się używać prostych elementów notacji.
Im bardziej skomplikowane diagramy, tym mniejsze
prawdopodobieństwo ich zrozumienia przez
38 Iwona Chomiak-Orsa, Alicja Kołtonowska
1 2 3
do analityków.
Nie zwalnia to
jednak innych osób
zaangażowanych
w projekt
z obowiązku
znajomości czytania
diagramów.
reprezentantów biznesu. Szkice diagramów należy
tworzyć na warsztatach z przedstawicielami biznesu.
Diagramy w dokumentacjach powinny zawierać legendę,
a pracownicy ze sfery biznesu powinni wiedzieć, co
formalnie oznacza dany element.
Duża liczba
change request
Brak jasno
określonej wizji,
która determinuje
zakres projektu.
Należy dążyć do tego, by przedstawiciele sfery biznesu
określili wizję, czyli do tego, by odpowiedzieli na
pytanie: czym będzie system. Należy pokazać im, jak
najprościej tworzyć wizję według danego szablonu
[Bartyzel 2015]:
System <NAZWA> jest to <PRZEZNACZENIE
I GŁÓWNA FUNKCJONALNOŚĆ-CI>
Przykład:
System eRaportowanie to narzędzie webowe dla
kierowników działu sprzedaży, które pozwala na
generowanie i zapisywanie raportów sprzedażowych za
określony okres dla wybranej grupy produktów.
Nie powinno się rozpoczynać prac bez jasno określonej
wizji. Jeśli jej nie ma, jej stworzenie należy zlecić
PMowi. Wizja jednoznacznie określa funkcje przyszłego
systemu informatycznego. Pozwala to uniknąć
w przyszłości tworzenia zbędnych wodotrysków,
czyli funkcjonalności nieprzynoszących korzyści
biznesowychc
. Wizję powinno się
umieścić w dokumentacji, np. w dokumencie analizy
systemowej specyfikującej wymagania funkcjonalne.
Brak wizji powoduje, że ludzie wykonują swoje zadania
bez celu. Wizja jest po to, by w każdym momencie
trwania projektu informatycznego można było się do niej
odwołać i zadać sobie pytanie, o to, czy wykonywane są
czynności zaplanowane na początku.
a Persony to profile wymyślonych użytkowników. Taka forma pozwala na wskazanie różnych
motywacji i sposobów korzystania z systemu poszczególnych użytkowników. Dzięki temu można się
dowiedzieć, jak system powinien się zachowywać z perspektywy użytkownika; b
 Dla biznesu każde
wymaganie jest najważniejsze; c
 Wodotryski w informatyce to funkcjonalności, które nie przynoszą
wymiernych korzyści biznesowych. Przykładem może być tworzenie systemu do raportowania, którego jedną z funkcjonalności jest możliwość odtwarzania plików mp3.
Źródło: opracowanie własne.
Tabela 4, cd.
Metody i narzędzia rozwiązywania problemów komunikacji w relacji IT−biznes... 39
Use case – formalny zapis konwersacji na temat
działania systemu
Nazwa: Generuj raport
Numer: 1
Twórca: Jan Kowalski – analityk
Aktor: Kierownik sprzedaży
Krótki opis: Wygenerowanie raportu
sprzedażowego za określony
czas
Warunki
wstępne:
Brak
Warunki
końcowe:
System umożliwia zapisanie
raportu do pliku CSV
Główny
przepływ:
1. Aktor wybiera opcję
„Raport”
2. System wyświetla okno
do określenia filtru
3. Aktor określa parametry
wejściowe i wybiera
opcję „Generuj”
4. System wyświetla ekran
z wynikami
Alternatywny
przepływ:
4a. System wyświetla
komunikat: brak danych
dla zadanych parametrów
wejściowych.
Alternatywny
przepływ:
1. Czas wykonania operacji
generowania raportu nie
powinien przekroczyć
5 sekund
Uwagi: Brak
User stories – krótka notatka z konwersacji
o tym, jak działa system
ABY kontrolować poziom sprzedaży
poszczególnych produktów w kwartale,
JAKO sprzedawca CHCĘ mieć możliwość
generowania raportu za ustalony okres.
Kryteria akceptacji:
 wyszukiwanie po zadanych parametrach
wejściowych: data: od-do, produkt,
 wygenerowanie raportu po wybraniu opcji
„Generuj”,
 możliwość zapisania wygenerowanego
raportu do pliku CSV.
Andrzej Nowak Stanowisko: kierownik
sprzedaży
Wiek: 30 lat
Lokalizacja: Wrocław
Obsługa komputera:
dobra
O sobie
Mąż i ojciec. Aktywnie spędza wolny czas
z rodziną
Po co nowy system
Planowanie sprzedaży w różnych okresach
na podstawie historycznych zestawień
Frustracje w aktualnej pracy
Roczne zestawienie raportów
sprzedażowych otrzymywane od zarządu
Idealne rozwiązanie:
Generowanie raportów na żądanie za
określony czas
i określone produkty
Rys. 5. Przykład opisywania funkcjonalności z wykorzystaniem use case i user stories
Źródło: opracowanie własne na podstawie [Wrycza, Marcinkowski, Wyrzykowski 2005; Davies , Sedley 2009].
6. Zakończenie
Wskazane przez narzędzia i techniki rozwiązywania problemów w komunikacji
na styku IT−biznes mogą być stosowane w projektach informatycznych niezależnie od branży, której dotyczą. Żadna ze wskazanych metod, technik czy narzędzi
nie zadziała, jeśli partner nie będzie chciał współpracować. Z tego względu ważne
jest nieustanne szukanie kompromisów, wzajemne uczenie się swojej odmienności,
słuchanie się po to, by sprawniej reagować na aktualne i przyszłe wyzwania [Chomiak-Orsa 2015]. Przeprowadzone badania powinny stanowić podstawę szerszych
badań z zakresu komunikacji IT−biznes w projektach informatycznych oraz metod,
narzędzi i technik ograniczających wystąpienie problemów komunikacyjnych. 