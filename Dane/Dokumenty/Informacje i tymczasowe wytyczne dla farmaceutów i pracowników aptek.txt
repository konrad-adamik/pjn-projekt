Cel tego dokumentu Dostarczenie adekwatnych informacji i wytycznych dotyczących epidemii koronawirusa - w
szczególności nowego koronawirusa SARS-CoV-2 - dla farmaceutów i pracowników aptek,
zarówno w kontekście podstawowej opieki zdrowotnej (tj. w aptekach ogólnodostępnych i
podstawowych placówkach opieki zdrowotnej), jak i w szpitalach, a także dla farmaceutów
pracujących w innych miejscach. Dokument oferuje zbiór odniesień, z którymi można się
zapoznać w celu uzyskania dodatkowych informacji.
Zakażeniom koronawirusem można zapobiegać, a epidemię można zatrzymać poprzez aktywne zaangażowanie decydentów, pracowników ochrony zdrowia, mediów i społeczeństwa, jak wykazano w poprzednich epidemiach koronawirusa, takich jak w 2003 r. SARS-CoV
(koronawirus zespołu ostrej niewydolności oddechowej) lub w 2012 r. MERS-CoV (koronawirus zespołu oddechowego na Bliskim Wschodzie). Niniejszy dokument ma na celu pomóc
farmaceutom i pracownikom farmacji w zapobieganiu rozprzestrzeniania się choroby, przyczyniając się do jej skutecznego opanowania.
Obowiązki i rola apteki
ogólnodostępnej
Apteki ogólnodostępne w krajach dotkniętych epidemią i krajach wolnych od wirusa są
często pierwszym punktem kontaktu z systemem opieki zdrowotnej dla osób z problemami zdrowotnymi lub po prostu potrzebujących informacji i wiarygodnych porad.
Farmaceuci w aptekach ogólnodostępnych są odpowiedzialni za:
• Przechowywanie odpowiednich zapasów produktów farmaceutycznych (leków,
masek itp.) w celu zaspokojenia popytu
• Informowanie i edukowanie społeczeństwa
• Poradnictwo
• Rekomendacje
• Promowanie zapobiegania chorobom
• Promowanie kontroli infekcji
Epidemia koronawirusa
Czym jest koronawirus? Koronawirusy (CoV) to duża rodzina wirusów, które powodują choroby, od zwykłego
przeziębienia do poważniejszych chorób, takich jak Bliskowschodni zespół oddechowy
(MERS-CoV) i zespół ciężkiej ostrej niewydolności oddechowej (SARS-CoV). Nowy koronawirus (nCoV) to nowy szczep, który nie został wcześniej zidentyfikowany u ludzi.
Koronawirusy są odzwierzęce, co oznacza, że są przenoszone między zwierzętami i
ludźmi. Szczegółowe badania wykazały, że SARS-CoV został przeniesiony z kotów cywetowych na ludzi, a MERS-CoV z wielbłądów na ludzi. Kilka znanych koronawirusów, które
nie zainfekowały jeszcze ludzi krąży wśród zwierząt.
Obowiązki i rola apteki
szpitalnej
Apteki szpitalne w krajach dotkniętych epidemią i krajach wolnych od wirusa odgrywają
ważną rolę w:
• Przechowywaniu odpowiednich zapasów właściwych leków oraz innych produktów i urządzeń medycznych w celu zaspokojenia potrzeb
• Współpracy z innymi pracownikami ochrony zdrowia w zapewnianiu opieki i
wsparcia dla pacjentów
• Zapobieganiu i kontroli zakażeń w szpitalu
• Informowaniu i doradztwie
• Zapewnieniu odpowiedzialnego stosowania dostarczanych produktów farmaceutycznych. Na przykład, upewnienie się, że pracownicy ochrony zdrowia konsekwentnie noszą maski.
10
Epidemia koronawirusa SARS-CoV-2: Informacje i tymczasowe wytyczne dla farmaceutów i pracowników farmacji | Strona 4 z 29
Koronawirusy to duże wirusy z otoczką i dodatnią nicią RNA. Mają największy genom
spośród wszystkich wirusów RNA. Genom jest upakowany w helikalnym kapsydzie utworzonym z białka nukleokapsydu i dodatkowo otoczony otoczką. Z otoczką wirusową związane są co najmniej trzy białka strukturalne: białko błonowe i białko otoczki uczestniczą
w tworzeniu wirusa, natomiast białko kolczaste pośredniczy w wejściu wirusa do komórek gospodarza. Spośród białek strukturalnych, białko kolczaste tworzy duże wypukłości
na powierzchni wirusa, nadając koronawirusom wrażenie posiadania koron (stąd ich nazwa, corona po łacinie oznacza koronę). Oprócz pośredniczenia we wnikaniu wirusa,
białko kolczaste jest krytycznym wyznacznikiem zasięgu wirusowego gospodarza i tropizmu tkankowego oraz głównym czynnikiem indukującym odpowiedzi immunologiczne
gospodarza. (Li, 2016)
Koronawirusy zwykle atakują ssaki i ptaki, powodując różnorodne śmiertelne choroby.
Zasadniczo koronawirusy powodują rozległe choroby układu oddechowego, żołądkowojelitowego i ośrodkowego układu nerwowego u ludzi i innych zwierząt, zagrażając zdrowiu ludzi od łagodnych infekcji górnych i dolnych dróg oddechowych oraz powodując
straty ekonomiczne. (Li, 2016) Koronawirusy są w stanie dostosować się do nowych środowisk ze względną łatwością poprzez mutację i rekombinację. (Li, 2016) Tym samym
mogą infekować nowych gospodarzy i tkanki.
Z tego powodu, choć rzadko, niektóre koronawirusy, które zwykle atakują tylko niektóre
gatunki zwierząt, mogą generować nowe szczepy, które mogą przenikać do ludzkich gospodarzy, a następnie być przenoszone między ludźmi. Ponieważ ludzie nie byli wcześniej
narażeni na takie wirusy i nie mogą być chronieni istniejącymi szczepionkami ani naturalną odpornością, mutacje te mogą szybko prowadzić do epidemii chorób i ewentualnych pandemii. Tak było w przypadku poprzednich epidemii SARS i MERS.
Czym jest epidemia
koronawirusa
SARS-CoV-2?
SARS-CoV-2 to nowy szczep koronawirusa, który został po raz pierwszy wykryty w mieście Wuhan, w prowincji Hubei, w Chińskiej Republice Ludowej - mieście o 11 milionowej populacji. Epidemia zaczęła się jako zapalenie płuc o nieznanej etiologii pod koniec
grudnia 2019 r.
30 stycznia 2020 r. Światowa Organizacja Zdrowia (WHO) wybuch epidemii ogłosiła nagłym wypadkiem zdrowia publicznego o zasięgu międzynarodowym (Public Health
Emergency of International Concern). WHO zaleciła, aby tymczasową nazwą choroby
wywołującej obecną epidemię była ostra choroba układu oddechowego 2019-nCoV. W
akronimie 2019-nCoV „2019” jest rokiem pierwszego wykrycia wirusa, „n” oznacza
„nowy”, a „CoV” odpowiada rodzinie koronawirusów.
11 lutego 2020 r. Międzynarodowy Komitet Taksonomii Wirusów (ICTV) zdecydował nazwać wirusa koronawirusem 2 zespołu ciężkiej ostrej niewydolności oddechowej
(SARS-CoV-2), a WHO ostatecznie zadecydowało nazwać chorobę wywoływaną przez
tego wirusa jako COVID-19 (choroba koronawirusowa zidentyfikowana w 2019 r.).
W jaki sposób przenoszony jest koronawirus SARS-CoV-2?
Przenoszenie SARS-CoV-2 odbywa się za pomocą następujących mechanizmów:
a. Najczęściej rozprzestrzenia się między osobami w bliskiej odległości (około 6 stóp
/ 1,8 metra)
b. Przenoszenie z osoby na osobę zachodzi drogą kropelkową, gdy zarażona osoba
kaszle lub kicha, podobnie jak przy rozprzestrzenianiu się grypy i innych patogenów
oddechowych
c. Kropelki te mogą trafić do ust, nosa lub oczu osób znajdujących się w pobliżu lub
mogą być wdychane.
d. Obecnie nie jest jasne czy można zarazić się SARS-CoV-2 dotykając powierzchni lub przedmiotów, na których jest wirus, a następnie dotykając ust,
nosa lub oczu.
10
Epidemia koronawirusa SARS-CoV-2: Informacje i tymczasowe wytyczne dla farmaceutów i pracowników farmacji | Strona 5 z 29
W jaki sposób koronawirus SARS-CoV-2
NIE jest przenoszony?
Chociaż wiedza na temat nowego koronawirusa jest nadal ograniczona, bardzo mało prawdopodobne jest aby przenoszenie mogło nastąpić przez:
a. Przedmioty lub powierzchnie po krótkim czasie od skażenia wirusem lub narażone na
niego. Obawy dotyczące paczek wysyłanych z obszarów dotkniętych chorobą są wysoce nieuzasadnione, biorąc pod uwagę czas jaki jest potrzebny na dotarcie paczki do
celu. Nie ma jeszcze dowodów, że wirus może przetrwać na powierzchniach i przedmiotach.
b. Dokładnie ugotowane i odpowiednio obrabiane produkty spożywcze.
Ostra choroba układu oddechowego SARS-CoV-2 – informacje kliniczne
Początek Okres inkubacji SARS-CoV-2 wynosi od 2 do 14 dni przed wystąpieniem objawów.
Uwaga: Jeżeli osoba została narażona na wirusa, a w ciągu 14 dni nie wystąpiły objawy, można
uznać ją za niezarażoną.
Objawy W przypadku potwierdzonych zakażeń SARS-CoV-2 zgłaszane choroby obejmowały osoby o
niewielkich lub bez objawów, po osoby poważnie chore i umierające. Objawy mogą obejmować (przy przyjęciu do szpitala) (Nanshan Chen, 2020):
• Gorączkę (>80% pacjentów)
• Kaszel (>80%)
• Duszności (31%)
• Ból mięśni (11%)
Choroba może również wystąpić tylko z łagodnymi objawami, w tym gorączką o niskim stopniu nasilenia, kaszlem, złym samopoczuciem, nieżytem nosa, bólem gardła bez żadnych oznak
niepokojących takich jak duszności lub trudności w oddychaniu, zwiększonym wydzielaniem
z dróg oddechowych (tj. plwocina lub krwioplucie), objawami żołądkowo-jelitowymi takimi
jak nudności, wymioty i/lub biegunka, bez zmian stanu psychicznego (tj. splątanie, letarg).
(Światowa Organizacja Zdrowia, 2020).
Wstępne dane wskazują na 11% śmiertelność wśród hospitalizowanych pacjentów. Powikłania wystąpiły u 33% pacjentów i obejmowały zespół ostrej niewydolności oddechowej (ARDS)
(17%), ostre uszkodzenie nerek, ostre uszkodzenie dróg oddechowych, wstrząs septyczny i
zapalenie płuc wywołane respiratorem. (Nanshan Chen, 2020).
Czynniki ryzyka choroby nie są jeszcze jasne, chociaż starsi pacjenci lub pacjenci ze współistniejącymi chorobami towarzyszącymi (cukrzyca, nadciśnienie, choroby sercowo-naczyniowe,
nowotwory) mogą być bardziej narażeni. W najcięższych przypadkach infekcja może powodować zapalenie płuc, ciężki ostry zespół oddechowy, niewydolność nerek, a nawet śmierć.
(Światowa Organizacja Zdrowia, 2020).
Leczenie Obecnie nie ma konkretnego leku ani szczepionki przeciwko koronawirusowi SARS-CoV2 i żadne leki ani szczepionki nie zostały w pełni przetestowane pod kątem bezpieczeństwa i skuteczności. Odkąd 10 stycznia 2020 r. Chińskie władze ds. Zdrowia udostępniły
pełny genom nowego wirusa społeczności międzynarodowej, kilka zespołów badawczych dąży do opracowania szczepionek i terapii. Jednak minie trochę czasu zanim takie
e. W przypadku większości wirusów układu oddechowego, uważa się, że ludzie
zarażają najbardziej kiedy wykazują najwięcej symptomów (są najbardziej
chorzy). Jednak w przypadku SARS-CoV-2 zgłaszano przypadki rozprzestrzeniania się przez zakażonych pacjentów bez objawów przez bliski kontakt.
(Centra kontroli i zapobiegania chorobom, 2020) (Rothe, 2020)
10
Epidemia koronawirusa SARS-CoV-2: Informacje i tymczasowe wytyczne dla farmaceutów i pracowników farmacji | Strona 6 z 29
leczenie lub szczepionki będą dostępne.
Obecnie leczenie jest objawowe, oparte na ocenie stanu klinicznego pacjenta i opiece
podtrzymującej. Leczenie wspomagające obejmuje tlenoterapię, nawodnienie i leczenie
gorączki/bólu oraz podaniu antybiotyków, jeśli występuje współzakażenie bakteryjne.
Specyficzne leczenie może obejmować dożylne podanie remdesiwiru (nowy analog proleku nukleotydowego będący w fazie rozwoju), który został przetestowany u pierwszych
pacjentów hospitalizowanych w USA (Michelle L. Holshue, 2020) i we Francji (dane niepublikowane).
Uzasadnienie różnych opcji leczenia, a także wytyczne dotyczące leczenia populacji specjalnych (pacjentek w ciąży, noworodków, dzieci i młodzieży) oraz wsparcia żywieniowego, znajdują się w wytycznych (w języku angielskim lub chińskim) przygotowanych
przez Chińskie Stowarzyszenie Farmaceutyczne, dostępnych również na dedykowanej
stronie FIP. (Chińskie Stowarzyszenie Farmaceutyczne, 2020 (12 lutego)).
Zapewnienie zapasów kluczowych leków, sprzętu i urządzeń
Dążąc do zapobiegania zakażeniom SARS-CoV-2 i ich kontroli, apteki powinny gwarantować dostawę leków, w tym leków stosowanych w zapobieganiu chorobom, diagnozowaniu i leczeniu, a także zapewniając zaopatrzenie zespołom wsparcia medycznego.
Apteki powinny wyznaczyć farmaceutów, którzy zajmą się zaopatrzeniem, przechowywaniem i dystrybucją kluczowych leków, a także dostosują zasoby do potrzeb, aby zagwarantować zaopatrzenie dla praktyki klinicznej.
Lista obejmuje leki przeciwwirusowe, środki przeciwdrobnoustrojowe, przeciwgorączkowe i przeciwbólowe, kortykosteroidy i kilka innych kategorii leków. Zobacz tabelę
opracowaną przez Chińskie Stowarzyszenie Farmaceutyczne w Załączniku 1.
Wykaz kluczowych urządzeń, sprzętu i środków ochrony indywidualnej, opracowany
również przez Chińskie Stowarzyszenie Farmaceutyczne, patrz Załącznik 2.
Zapobieganie Aby pomóc w kontrolowaniu dalszego rozprzestrzeniania się wirusa, osoby podejrzane lub z
potwierdzoną chorobą powinny być izolowane od innych pacjentów i leczone przez pracowników ochrony zdrowia z zachowaniem ścisłych środków kontroli zakażeń.
Osoby, które miały kontakt z osobami z objawami i potwierdzonym zakażeniem SARS-CoV2, powinny być monitorowane za pośrednictwem lokalnych zespołów opieki zdrowotnej.
Standardowe zalecenia WHO dla ogółu społeczeństwa dotyczące ograniczenia narażenia i
przenoszenia tej i innych chorób układu oddechowego są następujące, i uwzględniają higienę rąk i układu oddechowego oraz bezpieczne praktyki żywieniowe:
1. Często myj ręce przy użyciu środka na bazie alkoholu lub wody z mydłem;
2. Zakrywaj usta i nos podczas kaszlu i kichania zgiętym łokciem lub chusteczką
– natychmiast wyrzuć chusteczkę i umyj ręce;
3. Unikaj bliskiego kontaktu z każdym kto ma gorączkę i kaszel;
4. Jeśli masz gorączkę, kaszel i trudności w oddychaniu, zwróć się po pomoc
lekarską jak najwcześniej i powiedz o swojej historii podróży lekarzowi;
5. Odwiedzając targowiska na obszarach, na których obecnie występują przypadki nowego koronawirusa, unikaj bezpośredniego niezabezpieczonego
kontaktu z żywymi zwierzętami i powierzchniami mającymi z nimi kontakt;
6. Należy unikać spożywania surowych lub niedogotowanych produktów zwierzęcych. Z surowym mięsem, mlekiem lub podrobami zwierzęcymi należy
obchodzić się ostrożnie, aby uniknąć zanieczyszczenia krzyżowego niegotowaną żywnością, zgodnie z dobrymi praktykami bezpieczeństwa żywności.
(Światowa Organizacja Zdrowia, 2020)
10
Epidemia koronawirusa SARS-CoV-2: Informacje i tymczasowe wytyczne dla farmaceutów i pracowników farmacji | Strona 7 z 29
Samoizolacja osób z objawami i/lub osób, które mogły mieć kontakt z osobami zakażonymi
Samoizolacja oznacza unikanie sytuacji, w których można zarazić inne osoby. Oznacza to
wszystkie sytuacje, w których możesz mieć kontakt z innymi, takie jak spotkania towarzyskie,
miejsca pracy, szkoły, ośrodki opieki nad dziećmi/przedszkola, uniwersytety, spotkania wyznaniowe, placówki opieki and osobami starszymi i opieki zdrowotnej, więzienia, spotkania
sportowe, supermarkety, restauracje, centra handlowe i spotkania publiczne. (Ministerstwo
Zdrowia Nowej Zelandii, 2020).