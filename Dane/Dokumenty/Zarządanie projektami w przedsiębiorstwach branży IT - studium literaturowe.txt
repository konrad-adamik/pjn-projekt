1. Wstęp
W ciągu ostatnich 20 lat obserwuje się dynamiczny rozwój produktów i usług na rynku
technologii informacyjnej. Postępujące procesy cyfryzacji i informatyzacji społeczeństw,
a także rozwój branży IT zaowocowały powstaniem i przeprowadzeniem setek tysięcy
projektów informatycznych na świecie na przełomie kilku ostatnich dekad.
Zgodnie z najnowszym raportem Głównego Urzędu Statystycznego, w Polsce istnieje
obecnie 2045 przedsiębiorstw spełniających kryterium działalności w zakresie branży
informatycznej. Większość podmiotów z branży IT prowadzi działalności usługową, co może
wynikać ze specyfiki przypisów Polskiej Klasyfikacji Działalności (PKD), gdzie masowa
produkcja oprogramowania i wszelkie czynności z nim związane są uznawane w formie usługi.
Przedsiębiorstwa informatyczne w Polsce odgrywają szczególną rolę w realizowaniu
innowacyjnych przedsięwzięć IT. Według danych GUS-u, w 2015 roku przedsiębiorstwa
informatyczne z sektora ICT, do którego zalicza się branża IT oraz High-Tech, wprowadzały
innowacje niemal trzykrotnie częściej niż przedsiębiorstwa innowacyjne z sektora produkcji
i usług ogółem1
.
Mimo dynamicznego rozwoju branży informatycznej, firmy IT cały czas borykają się ze
sporymi problemami w zarządzaniu nowym produktem. Z badań przeprowadzonych na
kilkudziesięciu tysiącach projektów w latach 1994-2006 przez Standish Group oraz z badań
przeprowadzonych na podstawie 300 respondentów z Polski z 2011 roku2 wynika, że tylko
21% projektów informatycznych zakończyło się sukcesem. Tak słaby wynik może wynikać ze
specyficznych dla branży IT czynników ryzyka, które zagrażają sukcesowi projektu.
Do czynników tych można zaliczyć złożoność projektów informatycznych czy czas realizacji
przedsięwzięcia. Inne badania z polskiego rynku IT3 wykazują, że do czynników, które mają
największy wpływ na niepowodzenie projektów wytwarzania oprogramowania można zaliczyć
problemy z: jakością produktu, zrozumieniem zakresu projektu, a także estymacją czasu
realizacji wyznaczonych zadań. Dodatkowym problemem jest brak stosowania sformalizowanych procedur. Aby uniknąć takich problemów, przedsiębiorstwa IT zaczęły korzystać ze
standardów i metodyk zarządzania projektami, które stanowią zbiór zasad i wytycznych,
umożliwiających sukcesywne kierowanie projektem. 
2. Charakterystyka projektu informatycznego
Za projekt rozumie się ograniczone w czasie przedsięwzięcie, którego celem jest
wytworzenie unikalnego produktu, usługi lub stanu docelowego4
. Projekt powinien charakteryzować się jednokrotnością i odrębnością strukturalną, a także musi mieć wyznaczony zakres,
zasoby i budżet, celem jego skutecznego zrealizowania5
.
Projektem informatycznym (projektem IT) nazywa się przedsięwzięcie, którego celem jest
stworzenie systemu informatycznego, czyli powiązanych ze sobą takich elementów, jak:
oprogramowania, sprzętu, zasobów ludzkich, informacji oraz elementów organizacyjnych,
które mają za zadanie przetwarzanie danych za pośrednictwem techniki komputerowej.
Projekty informatyczne mogą dotyczyć utworzenia nowego lub znaczne zmodyfikowanie już
istniejącego rozwiązania z zakresu technologii informacyjnej na rynku 6
. Zatem projekty
informatyczne mogą obejmować wdrożenie nowego oprogramowania (ang. Software),
uruchomienie nowego produktu w postaci sprzętu komputerowego (ang. Hardware), a także
uruchomienie kompleksowych systemów, usług lub działalności z obszaru infrastruktury IT
w ramach danej organizacji7
.
Projekty informatyczne różnią się od projektów realizowanych w pozostałych branżach
działalności produktowo-usługowej. Szczególnie istotnym elementem, odróżniającym projekty
informatyczne od pozostałych przedsięwzięć jest zmienny zakres projektu. Zakres projektu
może ulec zmianie ze względu na nieprzewidziane decyzje zleceniodawcy. W przypadku
projektów IT dochodzi również do zjawiska intensywnej komunikacji i współpracy producenta
oprogramowania z klientem przy tworzeniu nowego produktu, które określa się mianem
tzw. kooperacji użytkownika z deweloperem 8
. Aktywne włączenie klienta do projektu
umożliwia łatwiejszą wymianę wiedzy między zespołem projektowym a zleceniodawcą.
Projekty informatyczne wymagają specjalnych kompetencji od kierownika projektu, takich jak
wysokie umiejętności zarządzaniem zasobami ludzkimi w projekcie9
oraz znajomość wymagań
jako-ściowych podczas tworzenia nowego oprogramowania10
.
Przy realizowaniu projektu IT stosuje się wyspecjalizowane narzędzia do wspomagania
zarządzania projektem w postaci oprogramowania komputerowego, takie jak: Microsoft
Project, Zoho Project, Central Desktop, Collabtive, GanttProject, Crarizen, Gemini, JIRA, GoPlan, Prowork Flow, OpenProject, Project,Net czy GlassCubes11
. Istotną rolę w przypadku
projektów informatycznych stanowią również tzw. systemy kontroli wersji SVN lub CVS.
Systemy kontroli wersji zawierają informacje o aktualizacjach poprzednich wersji
oprogramowania, a także statystyki, terminy oraz inne parametry, które umożliwiają lepszą
kontrolę nad projektem oraz rozwojem nowego produktu12
.
Przy kompleksowych, wdrożeniowych projektach IT, dość często stosuje się metody
szacowania wielkości przedsięwzięcia konstrukcji systemu informatycznego, dzięki którym
można uzyskać podstawowe wytyczne dla organizacji prac projektowych13
. W badaniach przeprowadzonych w 2011 roku wykazano, że analiza przedwdrożeniowa dla projektów
informatycznych ma kluczowe znaczenie w procesach wdrażania rozwiązań IT w przedsiębiorstwach. Wielu dostawców oprogramowania zapomina o ważnych czynnikach ryzyka,
uniemożliwiających sukcesywne wdrażanie zmian w zakresie systemów informatycznych.
3. Zarządzanie projektami informatycznymi w przedsiębiorstwach
branży IT
3.1. Standardy i metodyki zarządzania projektami informatycznymi
Istnieje wiele standardów i metodyk, które stanowią wytyczne do zarządzania projektem
w przedsiębiorstwie. Przez metodykę rozumie się zbiór zasad i sposobów dotyczących
wykonywania pewnej pracy i zmierzania do określonych celów. Natomiast o standardzie
mówimy wtedy, gdy zbiór zasad zawartych w metodyce przyjmuje sformalizowaną postać15
.
Ze względu na rozwój poszczególnych metodyk, literatura dzieli je na tradycyjne oraz zwinne.
Najbardziej znane podejścia i metodyki do zarządzania projektami w branży IT przedstawiono
w tabeli 1. W nawiasach kwadratowych umieszczono twórców lub instytucje zarządzające
poszczególnymi metodykami i standardami.
Podejścia do zarządzania projektami w przedsiębiorstwach branży IT
Podejścia w zarządzaniu projektami w przedsiębiorstwie
Tradycyjne Zwinne
Standard PMBOK® Guide [PMI]
Metodyka PRINCE2® [AXELOS]
Podejście IPMA® [IPMA]
Metodyka AgilePM® [DSDM Atern]
Metodyka Scrum [Scrum.org]
Metodyka Scrumban [Corey Ladas]
Metodyka Extreme Programming [Extremeprogramming.org]
Metodyka Crystal Clear
[Alistair Cockburn]
Metodyka Hybrydowa PRINCE2 Agile® [AXELOS]
Indywidualne rozwiązania przedsiębiorstwa do zarządzania projektami
Źródło: Opracowanie własne.
Tradycyjne metodyki, uznawane za klasyczne podejście do zarządzania projektem, mają
ściśle określone procedury działania przy planowaniu i realizowaniu projektu. Charakteryzują
się z góry ustalonym, niezmiennym planem, budżetem, a także właściwie przydzielonymi
zasobami. W takim przypadku zakres projektu nie może ulec zmianie. Zupełnie inaczej działają
metodyki zwinne. Przy dynamicznie zmieniających się wymogach odbiorcy dochodzi do zmian
w zakresie projektu, a cała struktura organizacji pracy ma zupełnie inny wymiar. Należy
również zaznaczyć, że przedsiębiorstwa informatyczne często stosują własne, zindywidualizowane systemy zarządzania projektami, które zostały wypracowane na bazie pozostałych
metodyk oraz dotychczasowych doświadczeń przy rozwoju nowych produktów16
. Kierownictwo organizacji dość często wybiera metodykę zarządzania projektami w sposób
intuicyjny17
. Do wyboru danej metody zarządzania projektem w przedsiębiorstwie można
również zastosować system agentowy, przy czym wymaga to dokładnej znajomości jego
dojrzałości projektowej.
Za klasyczne ujęcie zarządzania projektami uznaje się standard PMBOK® Guide (Project
Management Body of Knowledge Guide). Standard ten jest oparty na zbiorze dobrych praktyk
z obszaru zarządzania projektami, zebranych oraz opublikowanych na bazie wieloletnich
doświadczeń i badań przez Project Management Institute (PMI) 18
. Należy zaznaczyć, że
PMBOK® Guide zapewnia wskazówki oraz ogólną wiedzę z zakresu zarządzania projektami,
z uwzględnieniem: roli przywódczej, przeprowadzenia projektu od początku do końca,
zasobów projektu, analizy ryzyka oraz narzędzi stosowanych do realizacji projektu.
Metodyka zarządzania projektami PRINCE2® (Projects in Controlled Environments 2)
jest nazywana ustrukturalizowanym podejściem do zarządzania projektami z uwzględnieniem
wysokiej jakości organizacji prac projektowych przy wykorzystaniu sformalizowanej
dokumentacji projektowej. Metodyka PRINCE2® stosuje planowanie oparte na produktach, nie zaś oparte na działaniach19
. Uzupełnieniem metodyki PRINCE2® jest dodatkowa metodyka
PRINCE2 Agile®, która została wprowadzona przez podmiot zarządzający AXELOS
w 2015 roku20
. PRINCE2 Agile® jest hybrydowym połączeniem sformalizowanych, tradycyjnych rozwiązań ze zwinnym podejściem do zarządzania projektami.
Podejście IPMA® (International Project Management Association) do zarządzania projektami stanowi ustrukturyzowany zbiór wytycznych do zapewnienia wysokich kompetencji
z obszaru zarządzania projektami dla menadżerów projektów. IPMA® odgrywa istotną rolę
w rozwoju i promocji zawodu kierownika projektów przez dokumentację IPMA Competence
Baseline (ICB). Podejście IPMA® dostarcza kierownikom projektów wiedzę z zakresu trzech
grup kompetencji: behawioralnych, kontekstowych i technicznych. Tak zdefiniowane
kompetencje mają zapewnić skuteczną wizję integralności wszystkich komponentów
zarządzania projektami z perspektywy kierownika projektu21
.
Zwinne zarządzanie projektami tzw. Agile Project Management (APM) stanowi metodykę
adaptacyjnego zarządzania projektem, gdzie często dochodzi do zmian zakresu przedsięwzięcia. Za twórcę takiego rozwiązania uznaje się Jima Highsmitha, który w 2004 roku
opracował zbiór zasad do adaptacyjnego zarządzania projektami. Zwinna metodyka
zarządzania projektami jest w szczególności stosowana przez przedsiębiorstwa branży
informatycznej22
. Metodyka APM powstała na podstawie Manifestu Agile (tzw. Agile Software
Developement Manifesto), który został utworzony w 2001 roku z inicjatywy naukowców
i przedstawicieli branży IT, wykorzystujących różne metodyki wytwarzania oprogramowania,
takie jak: Scrum, DSDM Atern, Extreme Programming czy Crystal Clear23
. Przesłanką do
powstania Manifestu Agile były nieskuteczne próby migracji ze środowiska produkcyjnego
zasad, które w przypadku wytwarzania oprogramowania zupełnie się nie sprawdzały.
Tradycyjne metodyki zarządzania projektem oparte na niezmiennym, z góry ustalonym planie
projektu nie znalazły odzwierciedlenia w spełnianiu dynamicznie zmieniających się kryteriów
i wymogów klienta z rynku IT24
.
Wszechobecnie stosowaną metodyką z podejścia zwinnego jest tzw. metodyka Scrum.
Polega ona na iteracyjnym tworzeniu oprogramowania za pośrednictwem zespołu projektowego, którym zarządza Scrum Master (tłum. mistrz Scrum) z inicjatywy Product Ownera
(tłum. właściciel produktu) 25
. Początkowo Product Owner oraz Scrum Master organizują
spotkanie startowe (Kick-off meeting). Na spotkaniu startowym zostają ustalone cele projektu i sposób zorganizowania zespołu projektowego, a przede wszystkim zostaje sporządzony
tzw. backlog – będący rejestrem z listą zadań do zrealizowania w projekcie, zebranych na
podstawie wymogów użytkowników aplikacji. Harmonogram podzielony jest na kilkudniowe
lub tygodniowe etapy w postaci tzw. sprintów, po których robi się spotkania kontrolne. Oprócz
tego stosuje się codzienne, 15-minutowe spotkania zespołu projektowego w celu omówienia
aktualnego statusu produktu. Zasady działania metodyki Scrum w zwinnym podejściu do
zarządzania projektami przedstawiono na rys. 1. 
Wraz z czasem trwania projektu realizowane są poszczególne Sprinty oraz aktualizowany
jest backlog produktu. Po zrealizowaniu odpowiedniego Sprintu dochodzi do spotkania
z właścicielem produktu, który testuje aktualną wersję aplikacji i przedstawia swoje dalsze
zastrzeżenia odnośnie jego praktycznej funkcjonalności.
3.2. Porównanie metodyk i podejść do zarządzania projektem informatycznym
Tradycyjne standardy i metodyki zarządzania projektami są rzadko stosowane w branży IT
w porównaniu z metodykami zwinnymi. Standard PMBOK® stanowi zbiór wiedzy w postaci
metod i technik, wykorzystywanych w procesach zarządzania projektami. Natomiast
praktyczny szablon wytycznych, zawierających szczegółowe opisy procesów zarządzania
projektami, został zawarty w metodyce PRINCE2®26
. Zarówno standard PMBOK® Guide,
jak i metodyka PRINCE2® są oparte na ściśle ustalonym planie projektu, który nie może ulec
zmianie. Standard PMBOK® Guide nie ma informacji odnośnie do szczegółowych podziałów
odpowiedzialności w zespole projektowym i nie zawiera wskazówek dotyczących integralności
projektu. Natomiast metodyka PRINCE2 jest zbyt mocno sformalizowana do wykorzystania
w adaptacyjnym środowisku pracy, wymagającym swobodnych zmian zakresu projektu
i unikającym tworzenia nadmiernej dokumentacji.
Zupełnie inaczej jest w przypadku metodyk zwinnych, jak np. w przypadku metodyki
Scrum, będącej zbiorem zasad opisujących organizację pracy i strukturę zespołu projektowego,
które są dostosowane do skutecznego tworzenia i wdrażania oprogramowania lub infrastruktury
informatycznej z udziałem klienta. Cechy charakterystyczne metodyk zwinnych, takie jak:
nastawienie na satysfakcję klienta, prowadzenie intensywnej komunikacji z klientem przez cały
okres trwania projektu, otwartość na zmianę, a także prowadzenie codziennych spotkań
samoorganizującego się zespołu projektowego, umożliwiają szybkie dostarczenie produktu na
dynamicznie zmieniającym się rynku. W projektach zwinnych stosuje się tzw. podejście
iteracyjne, które polega na stopniowym rozwoju oprogramowania w postaci wydawania co raz
nowszych wersji aplikacji. Możliwość testowania poszczególnych wersji oprogramowania
przez zespół projektowy, klientów oraz wszystkich interesariuszy, pozwala na skuteczne
zarządzanie ryzykiem projektu. Za kluczowy czynnik sukcesu projektów zwinnych uznaje się
nastawienie na zespół projektowy oraz otwartość na zmianę27
.
Porównanie podejść i metodyk do zarządzania projektem IT zawarto w tabeli 2.
W przypadku podejścia zwinnego uwzględniono metodykę Scrum, obecnie najbardziej
powszechną i popularną przy produkcji oprogramowania w branży IT. W tabeli nie zawarto
podejścia IPMA® ze względu na specyfikację samego standardu, który ma wspierać
i weryfikować kompetencje menedżera projektu, a nie stanowi sformalizowanej metodyki
realizacji całego projektu.
Tabela 2
Porównanie najczęściej stosowanych podejść i metodyk zarządzania projektami
Podejście/
Metodyka
Parametry
projektu
Tradycyjne podejście Zwinne podejście
Standard
PMBOK® Guide
Metodyka
PRINCE2®
Metodyka Scrum
Kto zarządza projektem
i podejmuje decyzje? Kierownik Projektu Kierownik Projektu,
Komitet Sterujący i inni
Scrum Master,
Product Owner
Jak rozumiany jest
sukces projektu? Dostarczenie produktu Osiągnięcie zamierzonych
korzyści
Efektywnie działające
oprogramowanie
Jak wygląda kwestia
wymagań klienta?
Sprecyzowane przed
realizacją projektu
Muszą być znane przed
rozpoczęciem projektu
Stale aktualizowane
przed, w trakcie, a nawet
po projekcie
Zarządzanie ryzykiem?
Realizowane wyłącznie
z inicjatywy
kierownika projektu
Realizowane przez część
zespołu projektowego,
według ściśle określonych
wytycznych
Realizowane przez cały
zespół – codzienna
identyfikacja ryzyka
Kontrola projektu,
a komunikacja?
Ustalona
w harmonogramie,
zależy od kierownika
projektu
Częsta, uwzględnia
kontrolę jakości
w kolejnych fazach
Codzienne spotkania
(Daily Scrum) Struktura zadaniowa
projektu?
Struktura Podziału
Pracy
Diagramy Struktury
i Następstwa Produktów Backlog oraz Sprinty
Ingerencja klienta
podczas trwania projektu? Niska Średnia Wysoka
Odpowiedzialność?
Kierownik projektu
odpowiedzialny za
całość
Podzielona między
odpowiednie role
członków zespołu
projektowego
Odpowiedzialny jest cały
zespół ze Scrum
Masterem
Zakres projektu? Stały Stały Zmienny
Cykl zarządzania
projektem?
Sekwencyjnokaskadowy Sekwencyjno-kaskadowy Iteracyjny, przyrostowy
i adaptacyjny
Jak można zauważyć w tabeli 2, zwinne podejście ma charakter przyrostowy, oparty na
sprzężeniach zwrotnych z klientem. Pozwala zatem dopasować się zespołowi deweloperskiemu
do surowych wymagań każdego klienta z rynku IT.
W przypadku projektów IT można rozróżnić dwa podejścia do produkcji oprogramowania.
W pierwszym przypadku, przy tzw. kaskadowym produkowaniu oprogramowania (Waterfall
Software), zasoby oraz czas projektu mogą ulec dynamicznej zmianie ze względu na
dostosowanie do z góry narzuconego, niezmiennego zakresu projektu 28
. Natomiast przy
wykorzystaniu metodyk zwinnych, następuje odwrócenie tej zależności. Zasoby oraz czas są
niezmienne, a zakres projektu zostaje dostosowany do zaleceń klienta odnośnie do tworzonego
produktu lub usługi (rys. 2). 
Podejście typu Waterfall jest odpowiednikiem tradycyjnego podejścia do zarządzania
projektami, w związku z tym większość nowoczesnych producentów oprogramowania stosuje
metodykę typu zwinnego.
3.3. Studium najnowszych badań z zakresu wykorzystania metodyk zarządzania
projektami w przedsiębiorstwach branży IT
W badaniach przeprowadzonych w Anglii w 2012 roku sprawdzono poziom korzyści
i efektywności poszczególnych metodyk oraz podejść do zarządzania projektami w dużych
przedsiębiorstwach z branży IT29
. Przebadano członków zespołów projektowych, łącznie
z kierownikami projektów lub liderami produktów, którzy mieli odpowiedzieć na pytanie, czy
stosowane przez nich metodyki zarządzania projektami sprawdzają się w ściśle określonych
sytuacjach lub krytycznych przypadkach. Wyniki badań były dość niepokojące z punktu
widzenia stosowania metod zarządzania projektami w branży IT. Aż 47% badanych
stwierdziło, że znajomość i stosowanie ustandaryzowanych metodyk i podejść zarządzania
projektem są zbędne do ich indywidualnych praktyk organizacji projektu. Pozostała część
ankietowanych wskazała wiele korzyści w stosowaniu metodyk zarządzania projektami,
szczególnie w przypadku PRINCE2® oraz podejścia AgilePM – potwierdzono zalety lepszego
przepływu dokumentacji i komunikacji w projekcie, wysokie kompetencje menadżerów
znających metodyki zarządzania projektami, a także skuteczniejsze zarządzanie kontrolą
i monitorowaniem projektu.
Najnowsze badania z 2016 roku, przeprowadzone na grupie przedstawicieli 11 przedsiębiorstw IT stosujących zwinne podejście do zarządzania projektami w postaci metodyki Scrum,
wykazały problem braku dyscypliny do używanego, zwinnego podejścia zarządzania
projektami 30
. Mimo znajomości samej metodyki Scrum, w wielu przedsiębiorstwach IT
struktura organizacyjna zespołu projektowego była zaburzona. Działo się tak w wyniku różnych
czynników, wynikających ze specyfiki projektu, kultury organizacyjnej firmy lub ogólnej
organizacji pracy. Często zaburzenia wynikały z następujących powodów:
niskiego wpływu właściciela produktu na projekt,
podziału zespołu projektowego na mniejsze grupy,
przekładania testowania kodu aplikacji do następnego sprintu,
niewłaściwego aktualizowania rejestru – backlogu,
prowadzenia tzw. niewidzialnego rozwoju produktu,
braku zaangażowania programistów ze względu na wysokie wymagania Scrum
Mastera.
Z powyżej wymienionych powodów zaburzeń można stwierdzić, że przedsiębiorstwa
informatyczne mają problem z dostosowaniem się do wymagań metodyki Scrum.
W badaniach przeprowadzonych w 2012 roku z inicjatywy producenta oprogramowania wspomagającego zwinne zarządzanie projektem VersionOne, aż 72% ankietowanych
(próba badawcza wyniosła dokładnie 4048 osób z branży IT) wskazało metodykę Scrum jako podstawowe rozwiązanie przy produkcji oprogramowania31
. Jako bariery we wdrażaniu
zwinnych podejść do zarządzania projektami respondenci wymienili: ogólny opór przed
zmianą, problem adaptacji i zmiany kultury organizacyjnej, brak odpowiednich kompetencji
i umiejętności, a także brak wsparcia ze strony najwyższego kierownictwa. Natomiast do zalet
metodyki Scrum zaliczono: wysoką produktywność (stosunek wytworzonego oprogramowania
do nakładów pracy programistów), szybkie dostarczenie produktu na rynek, transparentność,
zwiększone morale członków zespołu projektowego i większą kontrolę nad projektem.
Conforto E. i Amaral D. wskazują na powstanie hybrydowego modelu scalającego
zwinne zarządzanie projektami wraz z etapowym podejściem do rozwoju nowego produktu32
.
W badaniach przeprowadzonych w 2016 roku na przedsiębiorstwie informatycznym średniej
wielkości, zmierzono skuteczność i potencjał metody IVPM2 (Iterative and Visual Project
Management Method 2), której autorami są Conforto i Amaral [2010]33. Metoda IVPM2 łączy
praktyki zwinnego zarządzania projektami z koncepcją etapowo-bramkowego modelu Roberta
G. Coopera w hybrydowy model zarządzania przedsięwzięciem34
. Wyniki badań potwierdziły,
że zastosowana metoda przynosi dodatkowe korzyści w postaci: uporządkowania projektu,
większej dokładności przy wymianie informacji, lepszego przywództwa, a przede wszystkim
zwiększonego zaangażowania zespołu projektowego. 
4. Wnioski
Na podstawie przeprowadzonych w artykule rozważań sformułowano następujące wnioski
odnośnie do stosowanych metodyk zarządzania projektami w przedsiębiorstwach branży IT:
1. Najczęściej stosowaną metodyką zarządzania projektami w przedsiębiorstwach
informatycznych jest zwinna metodyka Scrum.
2. Przedsiębiorstwa informatyczne często stosują własne, zindywidualizowane metodyki
i techniki zarządzania projektami. Dochodzi również do integracji metodyk
tradycyjnych i zwinnych przy realizacji kompleksowych przedsięwzięć.
3. Tradycyjne metodyki zarządzania projektami, takie jak: PMBOK® Guide i PRINCE2®
nie nadają się do realizowania projektów w branży IT, ze względu na charakter
powstawania oprogramowania, mogą jednak stanowić uzupełnienie fundamentalnej
wiedzy z zarządzania projektami przy wykorzystaniu metodyk zwinnych. 
4. Projekty informatyczne, których celem jest wytworzenie oprogramowania, wymagają
iteracyjnego i adaptacyjnego cyklu życia projektu. Przyrostowe tworzenie produktów
umożliwia dynamiczne operowanie zakresem projektu, które pozwala spełniać zmienne
wymogi jakościowe od klientów.
5. W podejściu zwinnym do zarządzania projektami kluczową rolę odgrywa intensywna
komunikacja w postaci regularnych sprzężeń zwrotnych pomiędzy zespołem projektowym a klientem i użytkownikiem produktu.
6. Niektóre przedsiębiorstwa IT mają sceptyczny stosunek do metodyk i standardów
zarządzania projektami, w wyniku czego wolą stosować podejście etapowo-bramkowe
Roberta G. Coopera do rozwoju nowego produktu lub indywidualne rozwiązania do
wdrażania produktów.
Powyżej przedstawione wnioski skłaniają do sformułowania problemu badawczego
w postaci następującego pytania: „Jakie metodyki zarządzania projektami są obecnie
stosowane w przedsiębiorstwach branży IT w Polsce przy rozwoju nowego produktu?” Należy
rozważyć przeprowadzenie szczegółowych badań nad aktualnym podejściem do zarządzania
projektami w Polskich przedsiębiorstwach branży IT. Istotne będzie również zbadanie poziomu
wiedzy projektowej, jaką dysponują poszczególne przedsiębiorstwa IT.